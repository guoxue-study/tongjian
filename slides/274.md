---
marp: true
title: 后唐纪 第三章 后唐纪三
theme: uncover
paginate: true
---

# 后唐纪 第三章 后唐纪三

---

![](assets/audios/274/1.mp3)

起旃蒙作噩十一月，尽柔兆阉茂三月，不满一年。

---

## 庄宗光圣神闵孝皇帝下同光三年（乙酉，公元九二五年）

---

![](assets/audios/274/3.mp3)

十一月，丙申，蜀主至成都，百官及后宫迎于七里亭。蜀主入妃嫔中作回鹘队入宫。丁酉，出见群臣于文明殿，泣下沾襟，君臣相视，竟无一言以救国患。

---

![](assets/audios/274/4.mp3)

戊戌，李绍琛至利州，修桔柏浮梁。昭武节度使林思谔先弃城奔阆州，遣使请降。甲辰，魏王继岌至剑州，蜀武信节度使兼中书令王宗寿以遂、合、渝、泸、昌五州降。

---

![](assets/audios/274/5.mp3)

王宗弼至成都，登大玄门，严兵自卫。蜀主及太后自往劳之，宗弼骄慢无复臣礼。乙巳，劫迁蜀主及太后后宫诸王于西宫，收其玺绶，使亲吏于义兴门邀取内库金帛，悉归其家。其子承涓杖剑入宫，取蜀主宠姬数人以归。丙午，宗弼自称权西川兵马留后。

---

![](assets/audios/274/6.mp3)

李绍琛进至绵州，仓库民居已为蜀兵所燔，又断绵江浮梁，水深，无舟楫可渡，绍琛谓李严曰：__「吾悬军深入，利在速战。乘蜀人破胆之时，但得百骑过鹿头关，彼且迎降不暇；若俟修缮桥梁，必留数日，或教王衍坚闭近关，折吾兵势，倘延旬浃，则胜负未可知矣。」__ 乃与严乘马浮渡江，从兵得济者仅千人，溺死者亦千余人，遂入鹿关头；丁未，进据汉州；居三日，后军始至。

---

![](assets/audios/274/7.mp3)

王宗弼遣使以币马牛酒劳军，且以蜀主书遗李严曰：__「公来吾即降。」__ 或谓严：__「公首建伐蜀之策，蜀人怨公深入骨髓，不可往。」__ 严不从，欣然驰入成都，抚谕吏民，告以大军继至，蜀君臣后宫皆恸哭。蜀主引严见太后，以母妻为托。宗弼犹乘城为守备，严悉命撤去楼橹。

---

![](assets/audios/274/8.mp3)

己酉，魏王继岌至绵州，蜀主命翰林学士李昊草降表，又命中书待郎、同平章事王锴草降书，遣兵部侍郎欧阳彬奉之以迎继岌及郭崇韬。

---

![](assets/audios/274/9.mp3)

王宗弼称蜀君臣久欲归命，而内枢密使宋光嗣、景润澄、宣徽使李周辂、欧阳晃荧惑蜀主；皆斩之，函首送继岌。又责文思殿大学士、礼部尚书、成都尹韩昭佞谀，枭于金马坊门。内外马步都指挥使兼中书令徐延琼、果州团练使潘在迎、嘉州刺史顾在珣及诸贵戚皆惶恐，倾其家金帛妓妾以赂宗弼，仅得免死。凡素所不快者，宗弼皆杀之。

---

![](assets/audios/274/10.mp3)

辛亥，继岌至德阳。宗弼遣使奉笺；称已迁蜀主于西第，安抚军城，以俟王师。又使其子承班以蜀主后宫及珍玩赂继岌及郭崇韬，求西川节度使，继岌曰：__「此皆我家物，奚以献为！」__ 留其物而遣之。

---

![](assets/audios/274/11.mp3)

李绍琛留汉州八日以俟都统，甲寅，继岌至汉州，王宗弼迎谒；乙卯，至成都。丙辰，李严引蜀主及百官仪卫出降于升迁桥，蜀主白衣、衔璧、牵羊，草绳萦首，百官衰绖、徒跣、舆榇，号哭俟命。继岌受璧，崇韬解缚，焚榇，承制释罪；君臣东北向拜谢。丁巳，大军入成都。崇韬禁军士侵掠，市不改肆。自出师至克蜀，凡七十日。得节度十，州六十四，县二百四十九，兵三万，铠仗、钱粮、金银、缯锦共以千万计。

---

![](assets/audios/274/12.mp3)

高季兴闻蜀亡，方食，失匕箸，曰：__「是老夫之过也。」__ 梁震曰：__「不足忧也。唐主得蜀益骄，亡无日矣，安知其不为吾福！」__ 楚王殷闻蜀亡，上表称：__「臣已营衡麓之间为菟裘之地，愿上印绶以保余龄。」__ 上优诏慰谕之。

---

![](assets/audios/274/13.mp3)

平蜀之功，李绍琛为多，位在董璋上。而璋素与郭崇韬善，崇韬数召璋与议军事。绍琛心不平，谓璋曰：__「吾有平蜀之功，公等朴樕相从，反呫嗫于郭公之门，谋相倾害。吾为都将，独不能以军法斩公邪！」__ 璋诉于崇韬。十二月，崇韬表璋为东川节度使，解其军职。绍琛愈怒，曰：__「吾冒白刃，陵险阻，定两川，璋乃坐有之邪！」__ 乃见崇韬言：__「东川重地，任尚书有文武才。宜表为帅。」__ 崇韬怒曰：__「绍琛反邪，何敢违吾节度！」__ 绍琛惧而退。

---

![](assets/audios/274/14.mp3)

初，帝遣宦者李从袭等从魏王继岌伐蜀；继岌虽为都统，军中制置补署一出郭崇韬，崇韬终日决事，将吏宾客趋走盈庭，而都统府惟大将晨谒外，牙门索然，从袭等固耻之。及破蜀，蜀之贵臣大将争以宝货、妓乐遗崇韬及其子廷诲，魏王所得，不过匹马、束帛、唾壶、麈柄而已，从袭等益不平。

---

![](assets/audios/274/15.mp3)

王宗弼之自为西川留后也，赂崇韬求为节度使，崇韬阳许之。既而久未得，乃帅蜀人列状见继岌，请留崇韬镇蜀。从袭等因谓继岌曰：__「郭公父子专横，今又使蜀人请己为帅，其志难测，王不可不为备。」__ 继岌谓崇韬曰：__「主上倚侍中如山岳，不可离庙堂，岂肯弃元臣于蛮夷之域乎！且此非余之所敢知也，请诸人诣阙自陈。」__ 由是继岌与崇韬互相疑。会宋光葆自梓州来，诉王宗弼诬杀宋光嗣等。又，崇韬征犒军钱数万缗于宗弼，宗弼靳之，士卒怨怒，夜，纵火喧噪。崇韬欲诛宗弼以自明，己巳，白继岌收宗弼及王宗勋、王宗渥，皆数其不忠之罪，族诛之，籍没其家。蜀人争食宗弼之肉。

---

![](assets/audios/274/16.mp3)

辛未，闽忠懿王审知卒，子延翰自称威武留后。汀州民陈本聚众三万围汀州，延翰遣右军都监柳邕等将兵二万讨之。

---

![](assets/audios/274/17.mp3)

癸酉，王承休、王宗汭至成都，魏王继岌诘之曰：__「居大镇，拥强兵，何以不拒战？」__ 对曰：__「畏大王神武。」__ 曰：__「然则何不降？」__ 对曰：__「王师不入境。」__ 曰：__「所俱入羌者几人？」__ 对曰：__「万二千人。」__ 曰：__「今归者几人？」__ 对曰：__「二千人。」__ 曰：__「可以偿万人之死矣。」__ 皆斩之，并其子。

---

![](assets/audios/274/18.mp3)

丙子，以知北都留守事孟知祥为西川节度使、同平章事，促召赴洛阳。帝议选北都留守，枢密承旨段徊等恶邺都留守张宪，不欲其在朝廷，皆曰：__「北都非张宪不可。宪虽有宰相器，今国家新得中原，宰相在天子目前，事有得失，可以改更，比之此都独系一方安危，不为重也。」__ 乃徙宪为太原尹，知北都留守事。以户部尚书王正言为兴唐尹，知邺都留守事。正言昏耄，帝以武德使史彦琼为邺都监军。彦琼，本伶人也，有宠于帝。魏、博等六州军旅金谷之政皆决于彦琼，威福自恣，陵忽将佐，自正言以下皆谄事之。

---

![](assets/audios/274/19.mp3)

初，帝得魏州银枪效节都近八千人，以为亲军，皆恿悍无敌。夹河之战，实赖其用，屡立殊功，常许以灭梁之日大加赏赉。既而河南平，虽赏赉非一，而士卒恃功，骄恣无厌，更成怨望。是岁大饥多流亡，租赋不充，道路涂潦，漕辇艰涩，东都仓廪空竭，无以给军士。租唐使孔谦日于上东门外望诸州漕运，至者随以给之。军士乏食，有雇妻鬻子者，老弱采蔬于野，百十为群，往往馁死，流言怨嗟，而帝游畋不息。己卯，猎于白沙，皇后，皇子、后宫毕从。庚辰，宿伊阙；辛巳，宿潭泊；壬午，宿龛涧；癸未，还宫。时大雪，吏座有僵仆于道路者。伊、汝间饥尤甚，卫兵所过，责其供饷，不得，则坏其什器，撤其室庐以为薪，甚于寇盗，县吏皆窜匿山谷。有白龙见于汉宫；汉主改元白龙，更名曰龚。

---

![](assets/audios/274/20.mp3)

长和骠信郑旻遣其布燮郑昭淳求婚于汉，汉主以女增城公主妻之。长和即唐之南诏也。

---

![](assets/audios/274/21.mp3)

成德节度使李嗣源入朝。

---

![](assets/audios/274/22.mp3)

闰月，己丑朔，孟知祥至洛阳，帝宠待甚厚。

---

![](assets/audios/274/23.mp3)

帝以军储不足，谋于群臣，豆卢革以下皆莫知为计。吏部尚书李琪上疏，以为：__「古者量入以为出，计农而发兵，故虽有水旱之灾而无匮乏之忧。近代税农以养兵，未有农富给而兵不足，农捐瘠而兵丰饱者也。今纵未能蠲省租税，苟除折纳、纽配之法，农亦可以小休矣。」__ 帝即敕有司如琪所言，然竟不能行。

---

![](assets/audios/274/24.mp3)

丁酉，诏蜀朝所署官四品以上降授有差，五品以下才地无取者悉纵归田里；其先降及有功者，委崇韬随事奖任。又赐王衍诏，略曰：__「固当袭土而封，必不薄人于险。三辰在上，一言不欺。」__ 

---

![](assets/audios/274/25.mp3)

庚子，彰武、保大节度使兼史书令高万兴卒，以其子保大留后允韬为彰武留后。

---

![](assets/audios/274/26.mp3)

帝以军储不充，欲如汴州，谏官上言：__「不如节俭以足用，自古无就食天子。今杨氏未灭，不宜示以虚实。」__ 乃止。

---

![](assets/audios/274/27.mp3)

辛亥，立皇弟存美为邕王，存霸为永王，存礼为薛王，存渥为申王，存又为睦王，存确为通王，存纪为雅王。

---

![](assets/audios/274/28.mp3)

郭崇韬素疾宦官，尝密谓魏王继岌曰：__「大王他日得天下，騬马亦不可乘，况任宦官！宜尽去之，专用士人。」__ 吕知柔窃听，闻之，由是宦官皆切齿。时成都虽下，而蜀中盗贼群起，布满山林。崇韬恐大军既去，更为后患，命任圜、张筠分道招讨，以是淹留未还。帝遣宦者向延嗣促之，崇韬不出郊迎，及见，礼节又倨，延嗣怒。李从袭谓延嗣曰：__「魏王，太子也；主上万福，而郭公专权如是。郭廷诲拥徒出入，日与军中饶将、蜀土豪杰狎饮，指天画地，近闻白其父请表己为蜀帅；又言‘蜀地富饶，大人宜善自为谋。’今诸军将校皆郭氏之党，王寄身于虎狼之口，一委有变，吾属不知委骨何地矣。」__ 因相向垂涕。延嗣归，具以语刘后。后泣诉于帝，请早救继岌之死。前此帝闻蜀人请崇韬为帅，已不平，至是闻延嗣之言，不能无疑。

---

![](assets/audios/274/29.mp3)

阅蜀府库之籍，曰：__「人言蜀中珍货无算，何如是之微也？」__ 延嗣曰：__「臣闻蜀破，其珍货皆入于崇韬父子，崇韬有金万两，银四十万两，钱百万缗，名马千匹，他物称是，廷诲所取，复在其外；故县官所得不多耳。」__ 帝遂怒形于色。及孟知祥将行，帝语之曰：__「闻郭崇韬有异志，卿到，为朕诛之。」__ 知祥曰：__「崇韬，国之勋旧，不宜有此。俟臣至蜀察之，苟无他志则遣还。」__ 帝许之。

---

![](assets/audios/274/30.mp3)

壬子，知祥发洛阳。帝寻复遣衣甲库使马彦珪驰诣成都观崇韬去就，如奉诏班师则已，若有迁延跋扈之状，则与继岌图之。彦珪见皇后，说之曰：__「臣见向延嗣言蜀中事势忧在朝夕，今上当断不断，夫成败之机，间不容发，安能缓急禀命于三千里外乎！」__ 皇后复言于帝，帝曰：__「传闻之言，未知虚实，岂可遽尔果决？」__ 皇后不得请，退，自为教与继岌，令杀崇韬。知祥行至石壕，彦珪夜叩门宣诏，促知祥赴镇，知祥窃叹曰：__「乱将作矣！」__ 乃昼夜兼行。

---

![](assets/audios/274/31.mp3)

初，楚王殷既得湖南，不征商旅，由是四方商旅辐氵奏。湖南地多铅铁，殷用军都判官高郁策，铸铅铁为钱，商旅出境，无所用之，皆易他货而去，故能以境内所余之物易天下百货，国以富饶。湖南民不事桑蚕，郁命民输税者皆以帛代钱，未几，民间机杼大盛。

---

![](assets/audios/274/32.mp3)

吴越王镠遣使者沈瑫致书，以受玉册，封吴越国王告于吴。吴人以其国名与己同，不受书，遣瑫还。仍戒境上无得通吴越使者及商旅。

---

![](assets/audios/274/33.mp3)

明宗圣德和武钦孝皇帝上之上

---

## 庄宗光圣神闵孝皇帝下天成元年（丙戌，公元九二六年）

---

![](assets/audios/274/35.mp3)

春，正月，庚申，魏王继岌遣李继 严、李严部送王衍及其宗族百官数千人诣洛阳。

---

![](assets/audios/274/36.mp3)

河中节度使、尚书令李继麟自恃与帝故旧，且有功，帝待之厚，苦诸伶宦求丐无厌，遂拒不与。大军之征蜀也，继麟阅兵，遣其子令德将之以从。景进与宦官谮之曰：__「继麟闻大军起，以为讨己，故惊惧，阅兵自卫。」__ 又曰：__「崇韬所以敢倔强于蜀者，与河中阴谋，内外相应故也。」__ 继麟闻之惧，欲身入朝以自明，其所亲止之，继麟曰：__「郭侍中功高于我。今事势将危，吾得见主上，面陈至诚，则谗人获罪矣。」__ 癸亥，继麟入朝。

---

![](assets/audios/274/37.mp3)

魏王继岌将发成都，令任圜权知留事，以俟孟知祥。诸军部署已定，是日，马彦珪至，以皇后教示继岌，继岌曰：__「大军垂发，彼无衅端，安可为此负心事！公辈勿复言。且主上无敕，独以皇后教杀招讨使，可乎？」__ 李从袭等泣曰：__「既有此迹，万一崇韬闻之，中涂为变，益不可救矣。」__ 相与巧陈利害，继岌不得已从之。甲子旦，从袭以继岌之命召崇韬计事，继岌登楼避之。崇韬方升阶，继岌从者李环挝碎其首，并杀其子廷诲、廷信。外人犹未之知。都统推官饶阳李崧谓继岌曰：__「今行军三千里外，初无敕旨，擅杀大将，大王奈何行此危事！独不能忍之至洛阳邪？」__ 继岌曰：__「公言是也，悔之无及。」__ 崧乃召书吏数人，登楼去梯，矫为敕书，用蜡印宣之，军中粗定。崇韬左右皆窜匿，独掌书记滏阳张 厉诣魏王府恸哭久之。

---

![](assets/audios/274/38.mp3)

岌命任圜代崇韬总军政。魏王通谒李廷安献蜀乐工二百余人，有严旭者，王衍用为蓬州刺史，帝问曰：__「汝何以得刺史？」__ 对曰：__「以歌。」__ 帝使歌而善之，许复故任。

---

![](assets/audios/274/39.mp3)

戊辰，孟知祥至成都。时新杀郭崇韬，人情未安，知祥慰抚吏民，犒赐将卒，去留帖然。

---

![](assets/audios/274/40.mp3)

闽人破陈本，斩之。

---

![](assets/audios/274/41.mp3)

契丹主击女真及勃海，恐唐乘虚袭之，戊寅，遣梅老鞋里来修好。

---

![](assets/audios/274/42.mp3)

马彦珪还洛阳，乃下诏暴郭崇韬之罪，并杀其子廷说、廷让、廷议，于是朝野骇惋，群议纷然，帝使宦者潜察之。保大节度使睦王存乂，崇韬之婿也；宦官欲尽去崇韬之党，言__「存乂对诸将攘臂垂泣，为崇韬称冤，言辞怨望。」__ 庚辰，幽存乂于第，寻杀之。

---

![](assets/audios/274/43.mp3)

景进言：__「河中人有告变，言李继麟与郭崇韬谋反；崇韬死，又与存乂连谋。」__ 宦官因共劝帝速除之，帝乃徙继麟为义成节度使，是夜，遣蕃汉马步使朱守殷以兵围其第，驱继麟出徽安门外杀之，复其姓名曰朱友谦。友谦二子，令德为武信节度使，令锡为忠武节度使；诏魏王继岌诛令德于遂州，郑州刺史王思同诛令锡于许州，河阳节度使李绍奇诛其家人于河中。绍奇至其家，友谦妻张氏帅家人二百余口见绍奇曰：__「朱氏宗族当死，愿无滥及平人。」__ 乃别其婢仆百人，以其族百口就刑。张氏又取铁券以示绍奇曰：__「此皇帝去年所赐也，我妇人，不识书，不知其何等语也。」__ 绍奇亦为之惭。友谦旧将吏武等七人，时为刺史，皆坐族诛。时洛中诸军饥窘，妄为谣言，伶官采之以闻于帝，故郭崇韬、朱友谦皆及于祸。

---

![](assets/audios/274/44.mp3)

都节度使兼中书令李嗣源亦为谣言所属，帝遣朱守殷察之；守殷私谓嗣源曰：__「令公勋业振主，宜自图归籓以远祸。」__ 嗣源曰：__「吾心不负天地，祸福之来，无所可避，皆委之于命耳。」__ 时伶宦用事，勋旧人不自保，嗣源危殆者数四，赖宣徽使李绍宏左右营护，以是得全。

---

![](assets/audios/274/45.mp3)

魏王继岌留马步都指挥使陈留李仁罕、马军都指挥使东光潘仁嗣、左厢都指挥使赵廷隐、右厢都指挥使浚仪张业、牙内指挥使文水武漳、骁锐指挥使平恩李廷厚戍成都。甲申，继岌发成都，命李绍琛帅万二千人为后军，行止常差中军一舍。

---

![](assets/audios/274/46.mp3)

二月，己丑朔，以宣徽南院使李绍宏为枢密使。

---

![](assets/audios/274/47.mp3)

魏博指挥使杨仁晸，将所部兵戍瓦桥，逾年代归，至贝州，以邺都空虚，恐兵至为变，敕留屯贝州。时天下莫知郭崇韬之罪，民间讹言云：__「崇韬杀继岌，自王于蜀，故族其家。」__ 朱友谦子建徽为澶州刺史，帝密敕邺都监军史彦琼杀之。门者白留守王正言曰：__「史武德夜半驰马出城，不言何往。」__ 又讹言云：__「皇后以继岌之死归咎于帝，已弑帝矣，故急召彦琼计事。」__ 人情愈骇。杨仁晸部兵皇甫晖与其徒夜博不胜，因人情不安，遂作乱，劫仁晸曰：__「主上所以有天下者，吾魏军力也；魏军甲不去体，马不解鞍者十余年，今天下已定，天子不念旧劳，更加猜忌。远戍逾年，方喜代归，去家咫尺，不使相见。今闻皇后弑逆，京师已乱，将士愿与公俱归，仍表闻朝廷。

---

![](assets/audios/274/48.mp3)

天子万福，兴兵致讨，以吾魏博兵力足以拒之，安知不更为富贵之资乎？」__ 仁晸不从，晖杀之；又劫小校，不从，又杀之。效节指挥使赵在礼闻乱，衣不及带，逾垣而走，晖追及，曳其足而下之，示以二首，在礼惧而从之。乱兵遂奉以为帅，焚掠贝州。晖，魏州人；在礼，涿州人也。诘旦，晖等拥在礼南趣临清、永济、馆陶，所过剽掠。壬辰晚，有自贝州来告军乱将犯邺都者，都巡检使孙铎等亟诣史彦琼，请授甲乘城为备。彦琼疑铎等有异志，曰：__「告者云今日贼至临清，计程须六日晚方至，为备未晚。」__ 孙铎曰：__「贼既作乱，必乘吾未备，昼夜倍道，安肯计程而行！请仆射帅众乘城，铎募劲兵千人伏于王莽河逆击之，贼既势挫，必当离散，然后可扑讨也。必俟其至城下，万一有奸人为内应，则事危矣。

---

![](assets/audios/274/49.mp3)

彦琼曰：__「但严兵守城，何必逆战！」__ 是夜，贼前锋攻北门，弓弩乱发。时彦琼将部兵宿北门楼，闻贼呼声，即时掠溃。彦琼单骑奔洛阳。

---

![](assets/audios/274/50.mp3)

癸巳，贼入邺都，孙铎等拒战不胜，亡去。赵在礼据宫城，署皇甫晖及军校赵进为马步都指挥使，纵兵大掠。进，定州人也。

---

![](assets/audios/274/51.mp3)

王正言方据按召吏草奏，无至者，正言怒，其家人曰：__「贼已入城，杀掠于市，吏皆逃散，公尚谁呼！」__ 正言惊曰：__「吾初不知也。」__ 又索马，不能得，乃帅僚佐步出门谒在礼，再拜请罪。在礼亦拜，曰：__「士座思归耳，尚书重德，勿自卑屈。」__ 慰谕遣之。众推在礼为魏博留后，具奏其状。北京留守张宪家在邺都，在礼厚抚之，遣使以书诱宪，宪不发封，斩其使以闻。

---

![](assets/audios/274/52.mp3)

甲午，以景进为银青光禄大夫、检校右散骑常侍兼御吏大夫、上柱国。

---

![](assets/audios/274/53.mp3)

丙申，史彦琼至洛阳。帝问可为大将者于枢密使李绍宏，绍宏复请用李绍钦，帝许之，令条上方略。绍钦所请偏裨，皆梁旧将，己所善者，帝疑之而止。皇后曰：__「此小事，不足烦大将，绍荣可办也。」__ 帝乃命归德节度使李绍荣将骑三千诣邺都招抚，亦征诸道兵，备其不服。

---

![](assets/audios/274/54.mp3)

郭崇韬之死也，李绍琛谓董璋曰：__「公复欲呫嗫谁门乎？」__ 璋惧，谢罪。魏王继岌军还至武连，遇敕使，谕以朱友谦已伏诛，令董璋将兵之遂州诛朱令德。时绍琛将后军魏城，闻之，以帝不委己杀令德而委璋，大惊。俄而璋过绍琛军，不谒。绍琛怒，乘酒谓诸将曰：__「国家南取大梁，西定巴、蜀，皆郭公之谋而吾之战功也；至于去逆效顺，与国家掎角以破梁，则朱公也。今朱、郭皆无罪族灭，归朝之后，行及我矣。冤哉，天乎！奈何！」__ 绍琛所将多河中兵，河中将焦武等同号哭于军门曰：__「西平王何罪，阖门屠脍！我属归则与史武等同诛，决不复东矣。」__ 是日，魏王继岌至泥溪，绍琛至剑州遣人白继岌云：__「河中将士号哭不止，欲为乱。

---

![](assets/audios/274/55.mp3)

丁酉，绍琛自剑州拥兵西还，自称西川节度、三川制置等使，移檄成都，称奉诏代孟知祥，招谕蜀人，三日间众至五万。

---

![](assets/audios/274/56.mp3)

戊戌，李继 严至凤翔，监军使柴重厚不以符印与之，促令诣阙。

---

![](assets/audios/274/57.mp3)

己亥，魏王继岌至利州，李绍琛遣人断桔柏津。继岌闻之，以任圜为副招讨使，将步骑七千，与都指挥使梁汉颙、监军李延安追讨之。

---

![](assets/audios/274/58.mp3)

庚子，邢州左右步直兵赵太等四百人据城自称安国留后；诏东北面招讨副使李绍真讨之。

---

![](assets/audios/274/59.mp3)

辛丑，任圜先令别将何建崇击剑门关，下之。

---

![](assets/audios/274/60.mp3)

李绍荣至邺都，攻其南门，遣人以敕招谕之，赵在礼以羊酒犒师，拜于城上曰：__「将士思家擅归，相公诚善为敷奏，得免于死，敢不自新！」__ 遂以敕遍谕军士。史彦琼戟手大骂曰：__「群死贼，城破万段！」__ 皇甫晖胃其众曰：__「观史武德之言，上不赦我矣。」__ 因聚噪，掠敕书，手坏之，守陴拒战，绍荣攻之不利，以状闻，帝怒曰：__「克城之日，勿遣噍类！」__ 大发诸军讨之。壬寅，绍荣退屯澶州。

---

![](assets/audios/274/61.mp3)

甲辰夜，从马直军士王温等五人杀军使，谋作乱，擒斩之。从马直指挥使郭从谦，本优人也，优名郭门高。帝与梁相拒于得胜，募勇士挑战，从谦应募，俘斩而还，由是益有宠。帝选诸军骁勇者为亲军，分置四指挥，号从马直，从谦自军使积功至指挥使。郭崇韬方用事，从谦以叔父事之，睦王存乂以从谦为假子。及崇韬、存乂得罪，从谦数以私财飨从马直诸校，对之流涕，言崇韬之冤。及王温作乱，帝戏之曰：__「汝既负我附崇韬、存乂，又教王温反，欲何为也？」__ 从谦益惧。既退，阴谓诸校曰：__「主上以王温之故，俟邺都平定，尽坑若曹。家之所有宜尽市酒肉，勿为久计也。」__ 由是亲军皆不自安。

---

![](assets/audios/274/62.mp3)

乙巳，王衍至长安，有诏止之。

---

![](assets/audios/274/63.mp3)

先是，帝诸弟虽领节度使，皆留京师，但食其俸。戊申，始命护国节度使永王存霸至河中。丁未，李绍荣以诸道兵再攻邺都。庚戌，裨将杨重霸帅众数百登城，后无继者，重霸等皆死。贼知不赦，坚守无降意。朝廷患之，日发中使促魏王继岌东还。继岌以中军精兵皆从任圜讨李绍琛，留利州待之，未得还。

---

![](assets/audios/274/64.mp3)

李绍荣讨赵在礼久无功，赵太据邢州未下。沧州军乱，小校王景戡讨定之，因自为留后；河朔州县告乱者相继。帝欲自征邺都，宰相、枢密使皆言京师根本，车驾不可轻动，帝曰：__「诸将无可使者。」__ 皆曰：__「李嗣源最为勋旧。」__ 帝心忌嗣源，曰：__「吾惜嗣源，欲留宿卫。」__ 皆曰：__「他人无可者。」__ 忠武节度使张全义亦言：__「河朔多事，久则患深，宜令总管进讨；若倚绍荣辈，未见成功之期。」__ 李绍宏亦屡言之，帝以内外所荐，久乃许之，甲寅，命嗣源将亲军讨邺都。

---

![](assets/audios/274/65.mp3)

延州言绥、银军乱，剽州城。

---

![](assets/audios/274/66.mp3)

董璋将兵二万屯绵州，会任圜讨李绍琛。帝遣中使崔延琛至成都，遇绍琛军，绍之曰：__「吾奉诏召孟郎，公若缓兵，自当得蜀。」__ 既至成都，劝孟知祥为战守备。知祥浚壕树栅，遣马步都指挥使李仁罕将四万人，骁锐指挥使李延厚将二千人讨绍琛。延厚集其众询之曰：__「有少壮勇锐，欲立功求富贵者东！衰疾畏懦，厌行陈者西！」__ 得选兵七百人以行。是日，任圜军追及绍琛于汉州，绍琛出兵逆战；招讨掌书记张 厉请伏精兵于后，以赢兵诱之，圜从之，使董璋以东川赢兵先战而却。绍琛轻圜书生，又见其兵赢，极力追之，伏兵发，大破之，斩首数千级。自是绍琛入汉州，闭城不出。

---

![](assets/audios/274/67.mp3)

三月，丁已朔，李绍真奏克刑州，擒赵太等。庚申，绍真引兵至邺都，营于城西北，以太等徇于邺都城下而杀之。

---

![](assets/audios/274/68.mp3)

辛酉，以威武节度副使王廷翰为威武节度使。

---

![](assets/audios/274/69.mp3)

壬戌，李嗣源至邺都，营于城西南；甲子，嗣源下令军中，诘旦攻城。是夜，从马直军士张破败作乱，帅众大噪，杀都将，焚营舍。诘旦，乱兵逼中军，嗣源帅亲军拒战，不能敌，乱兵益炽。嗣源叱而问之曰：__「尔曹欲何为？」__ 对曰：__「将士从主上十年，百战以得天下。今主上弃恩任威，贝州戍卒思归，主上不赦，云‘克城之后，当尽坑魏博之军’；近从马直数卒喧竞，遽欲尽诛其众。我辈初无叛心，但畏死耳。今众议欲与城中合势击退诸道之军，请主上帝河南，令公帝河北，为军民之主。」__ 嗣源泣谕之，不从。嗣源曰：__「尔不用吾言，任尔所为，我自归京师。」__ 乱兵拔白刃环之，曰：__「此辈虎狼也，不识尊卑，令公去欲何之！」__ 因拥嗣源及李绍真等入城，城中不受外兵，皇甫晖逆击张破败，斩之，外兵皆溃。

---

![](assets/audios/274/70.mp3)

在礼帅诸校迎拜嗣源，泣谢曰：__「将士辈负令公，敢不惟命是听！」__ 嗣源诡说在礼曰：__「凡举大事，须藉兵力，今外兵流散无所归，我为公出收之。」__ 在礼乃听嗣源、绍真俱出城，宿魏县，散兵稍有至者。

---

![](assets/audios/274/71.mp3)

汉州无城堑，树木为栅。乙丑，任圜进攻其栅，纵火焚之，李绍琛引兵出战于金雁桥，兵败，与十余骑奔绵竹，追擒之。孟知祥自至汉州犒军，与任圜、董璋置酒高会，引李绍琛槛车至座中，知祥自酌大卮饮之，谓曰：__「公已拥节旄，又有平蜀之功，何患不富贵，而求入此槛车邪！」__ 绍琛曰：__「郭侍中佐命功第一，兵不血刃取两川，一旦无罪族诛；如绍琛辈安保首领！以此不敢归朝耳。」__ 魏王继岌既获绍琛，乃引兵倍道而东。孟知祥获陕虢都指挥使汝阴李肇、河中都指挥使千乘侯弘实，以肇为牙内马步都指挥使，弘实副之。蜀中群盗犹未息，知祥择廉吏使治州县，蠲除横赋，安集流散，下宽大之令，与民更始。遣左厢都指挥使赵廷隐、右厢都指挥使张业将兵分讨群盗，悉诛之。

---

![](assets/audios/274/72.mp3)

李嗣源之为乱兵所逼也，李绍荣有众万人，营于城南，嗣源遣牙将张虔钊、高行周等七人相继召之，欲与共诛乱者。绍荣疑嗣源之诈，留使者，闭壁不应。及嗣源入邺都，遂引兵去。嗣源在魏县，众不满百，又无兵仗；李绍真所将镇兵五千，闻嗣源得出，相帅归之，由是嗣兵稍振。嗣源泣谓诸将曰：__「吾明日当归籓，上章待罪，听主上所裁。」__ 李绍真及中门使安重诲曰：__「此策非宜。公为元帅，不幸为凶人所劫；李绍荣不战而退，归朝必以公藉口。公若归籓，则为据地邀君，适足以实谗慝之言耳。不若星行诣阙，面见天子，庶可自明。」__ 嗣源曰：__「善！」__ 丁卯，自魏县南趣相州，遇马坊使康福，得马数千匹，始能成军。福，蔚州人也。

---

![](assets/audios/274/73.mp3)

平卢节度使符习将本军攻邺都，闻李嗣源军溃，引兵归。至淄州，监军使杨希望遣兵逆击之，习惧，复引兵而西。青州指挥使王公俨攻希望，杀之，因据其城。

---

![](assets/audios/274/74.mp3)

时近侍为诸道监军者，皆恃恩与节度使争权，及邺都军变，所在多杀之。安义监军杨继源谋杀节度使孔勍，勍先诱而杀之。武宁监军以李绍真从李嗣源，谋杀其元从，据城拒之；权知留后淳于晏帅诸将先杀之。晏，登州人也。

---

![](assets/audios/274/75.mp3)

戊辰，以军食不足，敕河南尹豫借夏秋税；民不聊生。

---

![](assets/audios/274/76.mp3)

忠武节度使、尚书令齐王张全义闻李嗣源入邺都，忧惧不食，辛未，卒于洛阳。

---

![](assets/audios/274/77.mp3)

租庸使以仓储不足，颇朘刻军粮，军士流言益甚。宰相惧，帅百官上表言：__「今租庸已竭，内库有余，诸军室家不能相保，傥不赈救，惧有离心。俟过凶年，其财复集。」__ 上即欲从之，刘后曰：__「吾夫妇君临万国，虽藉武功，亦由天命。命既在天，人如我何！」__ 宰相又于便殿论之，后属耳于屏风后，须臾，出妆具及三银盆、皇幼子三人于外曰：__「人言宫中蓄积多，四方贡献随以给赐，所余止此耳，请鬻以赡军！」__ 宰相惶惧而退。李绍荣自邺都退保卫州，奏李嗣源已叛，与贼合。嗣源遣使上章自理，一日数辈。嗣源长子从审为金枪指挥使，帝谓从审曰：__「吾深知尔父忠厚，尔往谕朕意，勿使自疑。」__ 从审至卫州，绍荣囚，欲杀之。从审曰：__「公等既不亮吾父，吾亦不能至父所，请复还宿卫。」__ 乃释之。帝怜从审，赐名继璟，待之如子。

---

![](assets/audios/274/78.mp3)

后嗣源所奏，皆为绍荣所遏，不得通，嗣源由是疑惧。石敬瑭曰：__「夫事成于果决而败于犹豫，安有上将与叛卒入贼城，而他日得保无恙乎！大梁，天下之要会也，愿假三百骑先往取之；若幸而得之，公宜引大军亟进，如此始可自全。」__ 突骑都指挥使康义诚曰：__「主上无道，军民怨怒，公从众则生，守节必死。」__ 嗣源乃令安重诲移檄会兵。义诚，代北胡人也。

---

![](assets/audios/274/79.mp3)

时齐州防御使李绍虔、泰宁节度使李绍钦、贝州刺史李绍英屯瓦桥，北京右厢马军都指挥使安审通屯奉化军，嗣源皆遣使召之。绍英，瑕丘人，本姓房，名知温；审通，金全之侄也。嗣源家在真定，虞候将王建立先杀其监军，由是获全。建立，辽州人也。李从珂自横水将所部兵由盂县趣镇州，与王建立军合，倍道从嗣源。嗣源以李绍荣在卫州，谋自白皋济河，分三百骑使石敬瑭将之前驱，李从珂为殿，于是军势大盛。嗣源从子从璋自镇州引军而南，过邢州，邢人奉为留后。

---

![](assets/audios/274/80.mp3)

癸酉，诏怀远指挥使白从晖将骑兵扼河阳桥，帝乃出金帛给赐诸军，枢密宣徽使及供奉内使景进等皆献金帛以助给赐。军士负物而诟曰：__「吾妻子已殍死，得此何为！」__ 甲戌，李绍荣自卫州至洛阳，帝如鹞店劳之。绍荣曰：__「邺都乱兵已遣其党翟建白据博州，欲济河袭晖、汴，愿陛下幸关东招抚之。」__ 帝从之。

---

![](assets/audios/274/81.mp3)

景进等言于帝曰：__「魏王未至，康延孝初平，西南犹未安；王衍族党不少，闻车驾东征，恐其为变，不若除之。」__ 帝乃遣中使向延嗣赍敕往诛之，敕曰：__「王衍一行，并从杀戳。」__ 已印画，枢密使张居翰覆视，就殿柱揩去__「行」__ 字，改为__「家」__ 字，由是蜀百官及衍仆役获免者千余人。延嗣至长安，尽杀衍宗族于秦川驿。衍母徐氏且死，呼曰：__「吾儿以一国迎降，不免族诛，信义俱弃，吾知汝行亦受祸矣！」__ 

---

![](assets/audios/274/82.mp3)

乙亥，帝发洛阳；丁丑，次汜水；戊寅，遣李绍荣将骑兵循河而东。李嗣源亲党从帝者多亡去；或劝李继璟宜早自脱，继璟终无行意。帝屡遣继璟诣嗣源，继璟固辞，愿死于帝前以明赤诚。帝闻嗣源在黎阳，强遣继璟渡河召之，道遇李绍荣，绍荣杀之。

---

![](assets/audios/274/83.mp3)

吴越王镠有疾，如衣锦军，命镇海、镇东节度使留后传瓘监国。吴徐温遣使来问疾，左右劝镠勿见，镠曰：__「温阴狡，此名问疾，实使之觇我也。」__ 强出见之。温果聚兵欲袭吴越，闻镠疾瘳而止。镠寻还钱塘。

---

![](assets/audios/274/84.mp3)

吴以右仆射、同平章事徐知诰为待中，右仆射严可求兼门下侍郎、同平章事。庚辰，帝发汜水。辛已，李嗣源至白皋，遇山东上供绢数船，取以赏军。安重诲从者争舟，行营马步使陶 斩以徇，由是军中肃然。 ，许州人也。嗣源济河，至滑洲，遣人招符习，习与嗣源会于胙城，安审通亦引兵来会。知汴州孔循遣使奉表西迎帝，亦遣使北输密款于嗣源，曰：__「先至者得之。」__ 先是，帝遣骑将满城西方邺守汴州；石敬瑭使裨将李琼以劲兵突入封丘门，敬瑭踵其后，自西门入，遂据其城，西方邺请降。敬瑭使人趣嗣源；壬午，嗣源入大梁。是日，帝至荥泽东，命龙骧指挥使姚彦温将三千骑为前军，曰：__「汝曹汴人也，吾入汝境，不欲使它军前驱，恐扰汝室家。」__ 厚赐而遣之。

---

![](assets/audios/274/85.mp3)

温即以其众叛归嗣源，谓嗣源曰：__「京师危迫，主上为元行钦所惑，事势已离，不可复事矣。」__ 嗣源曰：__「汝自不忠，何言之悖也！」__ 即夺其兵。指挥使潘环守王村寨，有刍粟数万，帝遣骑视之，环亦奔大梁。帝至万胜镇，闻嗣源已据大梁，诸军离叛，神色沮丧，登高叹曰：__「吾不济矣！」__ 即命旋师，是夜复至汜水。帝之出关也，扈从兵二万五千，及还，已失万余人，乃留秦州都指挥使张唐以步骑三千守关。癸未，帝还过罂子谷，道狭，每遇卫士执兵仗者，辄以善言抚之曰：__「适报魏王又进西川金银五十万，到京当尽给尔曹。」__ 对曰：__「陛下赐已晚矣，人亦不感圣恩！」__ 帝流涕而已。又索袍带赐从官，内库使张容哥称颁给已尽，卫士叱容哥曰：__「致吾君失社稷，皆此阉竖辈也。」__ 抽刀逐之；或救之，获免。

---

![](assets/audios/274/86.mp3)

哥谓同类曰：__「皇后吝财致此，今乃归咎于吾辈；事若不测，吾辈万段，吾不忍待也！」__ 因赴河死。甲申，帝至石桥西，置酒悲涕，谓李绍荣等诸将曰：__「卿辈事吾以来，急难富贵靡不同之；今致吾至此，皆无一策以相救乎！」__ 诸将百余人，皆截发置地，誓以死报，因相与号泣。是日晚，入洛城。李嗣源命石敬瑭将前军趣汜水收抚散兵，嗣源继之；李绍虔、李绍英引兵来会。丙戌，宰相、枢密使共奉：__「魏王西军将至，车驾宜且控扼汜水，收抚散兵以俟之。」__ 帝从之，自出上东门阅骑兵，戒以诘旦东行。