---
marp: true
title: 唐纪 第七十一章 唐纪七十一
theme: uncover
paginate: true
---

# 唐纪 第七十一章 唐纪七十一

---

![](assets/audios/255/1.mp3)

起玄黓摄提格五月，尽阏逢执徐五月，凡二年有奇。

---

## 僖宗惠圣恭定孝皇帝中之下中和二年（壬寅，公元八八二年）

---

![](assets/audios/255/3.mp3)

五月，以湖南观察使闵勖权充镇南节度使。勖屡求于湖南建节，朝廷恐诸道观察使效之，不许。先是，王仙芝寇掠江西，高安人钟传聚蛮獠，依山为堡，众至万人。仙芝陷抚州而不能守，传入据之，诏即以为刺史。至是，又逐江西观察使高茂卿，据洪州。朝廷以勖本江西牙将，故复置镇南军，使勖领之。若传不受代，令勖因而讨之。勖知朝廷意欲斗二盗使相毙，辞不行。

---

![](assets/audios/255/4.mp3)

加淮南节度使高骈兼侍中，罢其盐铁转运使。骈既失兵柄，又解利权，攘袂大诟，遣其幕僚顾云草表自诉，言辞不逊，其略曰：__「是陛下不用微臣，固非微臣有负陛下。」__ 又曰：__「奸臣未悟，陛下犹迷，不思宗庙之焚烧，不痛园陵之开毁。」__ 又曰：__「王铎偾军之将，崔安潜在蜀贪黩，岂二儒士能戢强兵！」__ 又曰：__「今之所用，上至帅臣，下及裨将，以臣所料，悉可坐擒。」__ 又曰：__「无使百代有抱恨之臣，千古留刮席之耻。臣但虑寇生东土，刘氏复兴，即轵道之灾，岂独往日！」__ 又曰：__「今贤才在野，憸人满朝，致陛下为亡国之君，此子等计将安出！」__ 上命郑畋草诏切责之，其略曰：__「绾利则牢盆在手，主兵则都统当权，直至京北、京西神策诸镇，悉在指挥之下，可知董制之权。而又贵作司徒，荣为太尉。

---

![](assets/audios/255/5.mp3)

为不用，如何为用乎？」__ 又曰：__「朕缘久付卿兵柄，不能翦荡元凶，自天长漏网过淮，不出一兵袭逐，奄残京国，首尾三年。广陵之师，未离封部，忠臣积望，勇士兴讥，所以擢用元臣，诛夷臣寇。」__ 又曰：__「从来倚仗之意，一旦控告无门，凝睇东南，惟增凄恻！」__ 又曰：__「谢玄破苻坚于淝水，裴度平元济于淮西，未必儒臣不如武将。」__ 又曰：__「宗庙焚烧，园陵开毁，龟玉毁椟，谁之过欤！」__ 又曰：__「‘奸臣未悟’之言，何人肯认！‘陛下犹迷’之语，朕不敢当！」__ 又曰：__「卿尚不能缚黄巢于天长，安能坐擒诸将！」__ 又曰：__「卿云刘氏复兴，不知谁为魁首？比朕于刘玄、子婴，何太诬罔！」__ 又曰：__「况天步未倾，皇纲尚整，三灵不昧，百度俱存，君臣之礼仪，上下之名分，所宜遵守，未可堕陵。

---

![](assets/audios/255/6.mp3)

虽冲人，安得轻侮！」__ 骈臣节既亏，自是贡赋遂绝。

---

![](assets/audios/255/7.mp3)

以天平留后曹存实为节度使。

---

![](assets/audios/255/8.mp3)

黄巢攻兴平，兴平诸军退屯奉天。

---

![](assets/audios/255/9.mp3)

加河阳节度使诸葛爽同平章事。

---

![](assets/audios/255/10.mp3)

六月，以泾原留后张钧为节度使。

---

![](assets/audios/255/11.mp3)

荆南节度使段彦谟与监军朱敬玫相恶，敬玫别选壮士三千人，号忠勇军，自将之。彦谟谋杀敬玫；己亥，敬玫先帅众攻彦谟，杀之，以少尹李燧为留后。

---

![](assets/audios/255/12.mp3)

蜀人罗浑擎、句胡僧、罗夫子各聚众数千人以应阡能，杨行迁等与之战，数不利，求益兵。府中兵尽，陈敬瑄悉搜仓库门庭之卒以给之。是月，大战于干溪，官军大败。行迁等恐无功获罪，多执村民为俘送府，日数十百人。敬瑄不问，悉斩之。其中亦有老弱及妇女，观者或问之，皆曰：__「我方治田绩麻，官军忽入村，系虏以来，竟不知何罪！」__ 

---

![](assets/audios/255/13.mp3)

秋，七月，己巳，以钟传为江西观察使，从高骈之请也。传既去抚州，南城人危全讽复据之，又遣其弟仔倡据信州。

---

![](assets/audios/255/14.mp3)

尚让攻宜君寨，会大雪盈尺，贼冻死者什二三。

---

![](assets/audios/255/15.mp3)

蜀人韩求聚众数千人应阡能。

---

![](assets/audios/255/16.mp3)

镇海节度使周宝奏高骈承制以贼帅孙端为宣歙观察使。诏宝与宣歙观察使裴虔余发兵拒之。

---

![](assets/audios/255/17.mp3)

南诏上书请早降公主，诏报以方议礼议。以保大留后东方逵为节度使，充京城东面行营招讨使。

---

![](assets/audios/255/18.mp3)

闰月，加魏博节度使韩简兼侍中。

---

![](assets/audios/255/19.mp3)

八月，以兵部侍郎、判度支郑绍业同平章使，兼荆南节度使。

---

![](assets/audios/255/20.mp3)

渐东观察使刘汉宏遣弟汉宥及马步军都虞候辛约，将兵二万营于西陵，谋兼并浙西，杭州刺史董昌遣都知兵马使钱镠拒之。壬子，镠乘雾夜济江，袭其营，大破之，所杀殆尽，汉宥、辛约皆走。

---

![](assets/audios/255/21.mp3)

魏博节度使韩简亦有兼并之志，自将兵三万攻河阳，败诸葛爽于修武；爽弃城走，简留兵戍之，因掠邢、洺而还。

---

![](assets/audios/255/22.mp3)

李国昌自达靼帅其族迁于代州。

---

![](assets/audios/255/23.mp3)

黄巢所署同州防御使朱温屡请益兵以扞河中，知右军事孟楷抑之，不报。温见巢兵势日蹙，知其将亡，亲将胡真、谢瞳劝温归国。九月，丙戌，温杀其监军严实，举州降王重荣。温以舅事重荣，王铎承制以温为同华节度使，使瞳奉表诣行在。瞳，福州人也。李详以重荣待温厚，亦欲归之，为监军所告。黄巢杀之，以其弟思邺为华州刺史。

---

![](assets/audios/255/24.mp3)

桂州军乱，逐节度使张从训，以前容管经略使崔焯为岭南西道节度使。

---

![](assets/audios/255/25.mp3)

平卢大将王敬武逐节度使安师儒，自为留后。

---

![](assets/audios/255/26.mp3)

初，朝廷以庞勋降将汤群为岚州刺史，群潜通沙陀，朝廷疑之，徙群怀州刺史，郑从谠遣使赍告身授之。冬，十月，庚子朔，群杀使者，据城叛，附于沙陀。壬寅，从谠遣马步都虞候张彦球将兵讨之。

---

![](assets/audios/255/27.mp3)

贼帅韩秀升、屈行从起兵，断峡江路。癸丑，陈敬瑄遣押牙庄梦蝶将二千人讨之，又遣押牙胡弘略将千人继之。

---

![](assets/audios/255/28.mp3)

韩简复引兵击郓州，节度使曹存实逆战，败死。天平都将下邑牛瑄收余众，婴城拒守，简攻之不下。诏以瑄权知天平留后。以朱温为右金吾大将军、河中行营招讨副使，赐名全忠。

---

![](assets/audios/255/29.mp3)

李克用虽累表请降，而据忻、代州，数侵掠并、汾，争楼烦监。义武节度使王处存与克用世为婚姻，诏处存谕克用：__「若诚心款附，宜且归朔州俟朝命。若暴横如故，当与河东、大同军共讨之。」__ 

---

![](assets/audios/255/30.mp3)

以平卢大将王敬武为留后。时诸道兵皆会关中讨黄巢，独平卢不至，王铎遣都统判官、谏议大夫张浚往说之。敬武已受黄巢官爵，不出迎，浚见敬武，责之曰：__「公为天子籓臣，侮慢诏使，不能事上，何以使下！」__ 敬武愕然，谢之。既宣诏，将士皆不应，浚徐谕之曰：__「人生当先晓逆顺，次知利害。黄巢，前日贩盐虏耳，公等舍累叶天子而臣之，果何利哉！今天下勤王之师皆集京畿，而淄青独不至。一旦贼平，天子返正，公等何面目见天下之人乎！不亟往分功名、取富贵，后悔无及矣！」__ 将士皆改容引咎，顾谓敬武曰：__「谏议之言是也。」__ 敬武即发兵从浚而西。

---

![](assets/audios/255/31.mp3)

刘汉宏又遣登高镇将王镇将兵七万屯西陵，钱镠复夜济江袭击，大破之，斩获万计，得汉宏补诸将官伪敕二百余通。镇奔诸暨。

---

![](assets/audios/255/32.mp3)

黄巢兵势尚强，王重荣患之，谓行营都监杨复光曰：__「臣贼则负国，讨贼则力不足，奈何？」__ 复光曰：__「雁门李仆射，骁勇，有强兵，其家尊与吾先人尝共事相善，彼亦有徇国之志。所以不至者，以与河东结隙耳。诚以朝旨谕郑公而召之，必来，来则贼不足平矣！」__ 东面宣慰使王徽亦以为然。时王铎在河中，乃以墨敕召李克用，谕郑从谠。十一月，克用将沙陀万七千自岚、石路趣河中，不敢入太原境，独与数百骑过晋阳城下与从谠别，从谠以名马、器币赠之。

---

![](assets/audios/255/33.mp3)

李详旧卒共逐黄思邺，推华阴镇使王遇为主，以华州降于王重荣，王铎承制以遇为刺史。

---

![](assets/audios/255/34.mp3)

阡能党愈炽，侵淫入蜀州境。陈敬瑄以杨行迁等久无功，以押牙高仁厚为都招讨指挥使，将兵五百人往代之。未发前一日，有鬻面者，自旦至午，出入营中数四，逻者疑之，执而讯之，果阡能之谍也。仁厚命释缚，温言问之，对曰：__「某村民，阡能囚其父母妻子于狱，云‘汝诇事归，得实则免汝家；不然，尽死！’某非愿尔也。」__ 仁厚曰：__「诚知汝如是，我何忍杀汝！今纵汝归，救汝父母妻子，但语阡能云：‘高尚书来日发，所将止五百人，无多兵也。’然我活汝一家，汝当为我潜语寨中人云：‘仆射愍汝曹皆良人，为贼所制，情非得已。尚书欲拯救湔洗汝曹，尚书来，汝曹各投兵迎降。尚书当使人书汝背为__「归顺」__ 字，遣汝复旧业。所欲诛者，阡能、罗浑擎、句胡僧、罗夫子、韩求五人耳，必不使横及百姓也。

---

![](assets/audios/255/35.mp3)

」__ 谍曰：__「此皆百姓心上事，尚书尽知而赦之，其谁不舞跃听命！一口传百，百传千，川腾海沸，不可遏也。比尚书之至，百姓必尽奔赴如婴儿之见慈母，阡能孤居，立成擒矣！」__ 遂遣之。明日，仁厚引兵发，至双流，把截使白文现出迎。仁厚周视堑栅，怒曰：__「阡能役夫，其众皆耕民耳，竭一府之兵，岁余不能擒，今观堑栅重复牢密如此，宜其可认安眠饱食，养寇邀功也！」__ 命引出斩之。监军力救，久之，乃得免。命悉平堑栅，才留五百兵守之，余兵悉以自随，又召诸寨兵，相继皆集。阡能闻仁厚将至，遣罗浑擎立五寨于双流之西，伏兵千人于野桥箐以邀官军。仁厚诇知，引兵围之，下令勿杀，遣人释戎服贼中告谕，如昨日所以语谍者。贼大喜，呼噪，争弃甲投兵请降，拜如摧山。

---

![](assets/audios/255/36.mp3)

厚悉抚谕，书其背，使归语寨中未降者，寨中余众争出降。浑擎狼狈逾堑走，其众执以诣仁厚，仁厚曰：__「此愚夫，不足与语。」__ 械以送府。悉命焚五寨及其甲兵，惟留旗帜，所降凡四千人。明旦，仁厚谓降者曰：__「始欲即遣汝归，而前涂诸寨百姓未知吾心，或有忧疑，藉汝曹为我前行，过穿口、新津寨下，示以背字告谕之，比至延贡，可归矣。」__ 乃取浑擎旗倒系之，每五十人为队，授以一旗，使前走，扬旗疾呼曰：__「罗浑擎已生擒，送使府，大军行至。汝曹居寨中者，速如我出降，立得为良人，无事矣！」__ 至穿口，句胡僧置十一寨，寨中人争出降。胡僧大惊，拔剑遏之，众投瓦石击之，共擒以献仁厚，其众五千余皆降。又明旦，焚寨，使降者执旗先驱，一如双流。至新津，韩求置十三寨皆迎降。求自投深堑，其众钩出之，已死，斩首以献。

---

![](assets/audios/255/37.mp3)

士欲焚寨，仁厚止之曰：__「降人皆未食。」__ 使先运出资粮，然后焚之。新降者竞炊爨，与先降来告者共食之，语笑歌吹，终夜不绝。明日，仁厚纵双流，穿口降者先归，使新津降者执旗前驱，且曰：__「入邛州境，亦可散归矣。」__ 罗夫子置九寨于延贡，其众前夕望新津火光，已不眠矣。及新津人至，罗夫子脱身弃寨奔阡能，其众皆降。明日，罗夫子至阡能寨，与之谋悉众决战。计未定，日向暮，延贡降者至，阡能、罗夫子走马巡寨，欲出兵，众皆不应。仁厚引兵连夜逼之，明旦，诸寨知大军已近，呼噪争出，执阡能，阡能窘急赴井，为众所擒，不死；又执罗夫子，罗夫子自刭。众挈罗夫子首，缚阡能，驱之前迎官，见仁厚，拥马首大呼泣拜曰：__「百姓负冤日久，无所控诉。自谍者还，百姓引领，度顷刻如期年。

---

![](assets/audios/255/38.mp3)

遇尚书，如出九泉睹白日，已死而复生矣！」__ 欢呼不可止。贼寨在他所者，分遣诸将往降之。仁厚出军凡六日，五贼皆平。每下县镇，辄补镇遏使，使安集户口。于是陈敬瑄枭韩求、罗夫子首于市，钉阡能、罗浑擎、句胡僧于城西，七日而C061之。阡能孔目官张荣，本安仁进士，屡举不中第，归于阡能，为之谋主，为草书檄；阡能败，以诗启求哀于仁厚，仁厚送府，钉于马市。自余不戮一人。

---

![](assets/audios/255/39.mp3)

十二月，以仁厚为眉州防御使。

---

![](assets/audios/255/40.mp3)

陈敬瑄榜邛州，凡阡能等亲党皆不问。未几，邛州刺史申捕获阡能叔父行全家三十五人系狱，请准法。敬瑄以问孔目官唐溪，对曰：__「公已有榜，令勿问，而刺史复捕之，此必有故。今若杀之，岂惟使明公失大信，窃恐阡能之党纷纷复起矣！」__ 敬瑄从之，遣押牙牛晕往，集众于州门，破械而释之，因询其所以然。果行全有良田，刺史欲买之，不与，故恨之。敬瑄召刺史，将按其罪，刺史以忧死。他日，行全闻其家由唐溪以免，密饷溪蚀箔金百两。溪怒曰：__「此乃太师仁明，何预吾事，汝乃怀祸相饷乎！」__ 还其金，斥逐使去。河东节度使郑从谠奏克岚州，执汤群，斩之。

---

![](assets/audios/255/41.mp3)

以忻、代等州留后李克用为雁门节度使。

---

![](assets/audios/255/42.mp3)

初，朝廷以郑绍业为荆南节度使，时段彦谟方据荆南，绍业惮之，逾半岁，乃至镇。上幸蜀，召绍业还，以彦谟为节度使。彦谟为朱敬玫所杀，复以绍业为节度使。绍业畏敬玫，逗遛不进，军中久无帅，至是，敬玫署押牙陈儒知府事。儒，江陵人也。

---

![](assets/audios/255/43.mp3)

加奉天节度使齐克俭、河中节度使王重荣并同平章事。

---

![](assets/audios/255/44.mp3)

李克用将兵四万至河中，遣从父弟克修先将兵五百济河尝贼。初，克用弟克让为南山寺僧所杀，其仆浑进通归于黄巢。自高浔之败，诸军皆畏贼，莫敢进。及克用军至，贼惮之，曰：__「鸦军至矣，当避其锋。」__ 克用军皆衣黑，故谓之鸦军。巢乃捕南山寺僧十余人，遣使赍诏书及重赂，因浑进通诣克用以求和。克用杀僧，哭克让，受其赂以分诸将，焚其诏书，归其使者，引兵自夏阳渡河，军于同州。

---

![](assets/audios/255/45.mp3)

孟方立既杀成麟，引兵归邢州，潞人请监军吴全勖知留后。是岁，王铎墨制以方立知邢州事，方立不受，囚全勖；与铎书，愿得儒臣镇潞州，铎以郑冒图知昭义军事。既而朝廷以右仆射、租庸使王徽同平章事，充昭义节度使，徽以车驾播迁，中原方扰，方立专据山东邢、洺、磁三州，度朝廷力未能制，辞不行，请且委昌图。诏以徽为大明宫留守、京畿安抚制置修奉园陵使。昌图至潞州，不三月而去，方立遂迁昭义军于邢州，自称留后，表其将李殷锐为潞州刺史。

---

![](assets/audios/255/46.mp3)

和州刺史秦彦使其子将兵数千袭宣州，逐观察使窦潏而代之。

---

## 僖宗惠圣恭定孝皇帝中之下中和三年（癸卯，公元八八三年）

---

![](assets/audios/255/48.mp3)

春，正月，李克用将李存贞败黄揆于沙苑；己巳，克用进屯沙苑。揆，巢之弟也。王铎承制以克用为东北面行营都统，以杨复光为东面都统监军使，陈景思为北面都统监军使。乙亥，制以中书令、充诸道行营都统王铎为义成节度使，令赴镇。田令孜欲归重北司，称铎讨黄巢久无功，卒用杨复光策，召沙陀而破之，故罢铎兵柄以悦复光。又以副都统崔安潜为东都留守，以都都监西门思恭为右神策中尉，充诸道租庸兼催促诸道进军等使。令孜自以建议幸蜀、收传国宝、列圣真容、散家财犒军为己功，令宰相籓镇共请加赏，上以令孜为十军兼十二卫观军容使。

---

![](assets/audios/255/49.mp3)

成德节度使常山忠穆王王景崇死，军中立其子节度副使镕知留后事，时镕生十年矣。

---

![](assets/audios/255/50.mp3)

以天平留后朱瑄为节度使。

---

![](assets/audios/255/51.mp3)

二月，壬子，李克用进军干干坑，与河中、易定、忠武军合。尚让等将十五万众屯于梁田陂，明日，大战，自午至晡，贼众大败，俘斩数万，伏尸三十里。巢将王璠、黄揆袭华州，据之，王遇亡去。

---

![](assets/audios/255/52.mp3)

初，光州刺史李罕之为秦宗权所攻，弃州奔项城，帅余众归诸葛爽，爽以为怀州刺史。韩简攻郓州，半年，不能下。爽复袭取河阳，朱瑄请和，简乃舍之，引兵袭河阳。爽遣罕之逆战于武陟，魏军大败而还。大将澶州刺史乐行达先归，据魏州，军中共立行达为留后，简为部下所杀。己未，以行达为魏博留后。

---

![](assets/audios/255/53.mp3)

甲子，李克用进围华州，黄思邺、黄揆婴城固守。克用分骑屯渭北。

---

![](assets/audios/255/54.mp3)

以王镕为成德留后。

---

![](assets/audios/255/55.mp3)

以郑绍业为太子宾客、分司，以陈儒为荆南留后。

---

![](assets/audios/255/56.mp3)

峡路招讨指挥使庄梦蝶韩秀升、屈行从所败，退保忠州，应援使胡弘略战亦不利。江、淮贡赋皆为贼所阻，百官无俸。云安、淯井路不通，民间乏盐。陈敬瑄奏以眉州防御使高仁厚为西川行军司马，将三千兵讨之。

---

![](assets/audios/255/57.mp3)

加凤翔节度使李昌言同平章事。

---

![](assets/audios/255/58.mp3)

黄巢兵数败，食复尽，阴为遁计，发兵三万扼蓝田道。三月，壬申，遣尚让将兵救华州。李克用、王重荣引兵逆战于零口，破之。克用进军渭桥，骑军在渭北，克用每夜令其将薛志勤、康君立潜入长安，燔积聚，斩虏而还，贼中大惊。

---

![](assets/audios/255/59.mp3)

以淮南押牙合肥杨行愍为庐州刺史。行愍本庐州牙将，勇敢，屡有战功，都将忌之，白刺史郎幼复遣使出戍于外。行愍过辞，都将以甘言悦之，问其所须，行愍曰：__「正须汝头耳！」__ 遂起斩之，并将诸营，自称八营都知兵马使。幼复不能制，荐于高骈，请以自代。骈以行愍为淮南押牙，知庐州事，朝廷因而命之。行愍闻州人王勖贤，召，欲用之，固徉。问其子弟，曰：__「子潜，好学慎密，可任以事；弟子稔，有气节，可为将。」__ 行愍召潜置门下，以稔及定远人季章为骑将。初，吕用之因左骁雄军使俞公楚得见高骈。用之横甚，或以咎公楚，公楚数戒用之少自敛，毋相累，用之衔之。右骁雄军使姚归礼气直敢言，尤疾用之所为，时面数其罪，常欲手刃之。癸未夜，用之与其党会倡家，归礼潜遣人爇其室，杀貌类者数人，用之易服得免。

---

![](assets/audios/255/60.mp3)

旦，穷治其事，获纵火者，皆骁雄之卒。用之于是日夜谮二将于骈。未几，骈使二将将骁雄卒三千袭贼于慎县，用之密以语杨行愍云：__「公楚、归礼欲袭庐州。」__ 行愍发兵掩之，二将不为备，举军尽殪，以二将谋乱告骈。骈不知用之谋，厚赏行愍。

---

![](assets/audios/255/61.mp3)

己丑，以河中行营招讨副使朱全忠为宣武节度使，俟克复长安，令赴镇。

---

![](assets/audios/255/62.mp3)

癸巳，李克用等拔华州，黄揆弃城走。刘汉宏分兵屯黄岭、岩下、贞女三镇，钱镠将八都兵自富春击之，破黄岭，擒岩下镇将史弁、贞女镇将杨元宗。汉安以精兵屯诸暨，镠又击破之，汉宏走。

---

![](assets/audios/255/63.mp3)

庄梦蝶与韩秀升、屈行从战，又败。其败兵纷纭还走，所在慰谕，不可遏。遇高仁厚于路，叱之，即止。仁厚斩都虞候一人，更令修娖部伍。乃召耆老，询以山川蹊径及贼寨所据，喜曰：__「贼精兵尽在舟中，使老弱守寨，资粮皆在寨中，此所谓重战轻防，其败必矣！」__ 乃扬兵江上，为欲涉之状。贼昼夜御备，遣兵挑战，仁厚不与交兵，潜发勇士千人执兵负稿，夜，由间道攻其寨，且焚之。贼望见，分兵往救之不及，资粮荡尽，众心已摇。仁厚复募善游者凿其舟底，相继皆沉，贼往来惶惑，不能相救，仁厚遣兵于要路邀击，且招之，贼众皆降。秀升、行从见众溃，挥剑乱斫，欲止之。众愈怒，共执二人诣仁厚，仁厚诘之曰：__「何故反？」__ 秀长曰：__「自大中皇帝晏驾，天下无复公道，纽解纲绝。

---

![](assets/audios/255/64.mp3)

日反者，岂惟秀升！成是败非，机上之肉，惟所烹醢耳！」__ 仁厚愀然，命善食而械之。夏，四月，庚子，献于行在，斩之。

---

![](assets/audios/255/65.mp3)

李克用与忠武将庞从、河中将白志迁等引兵先进，与黄巢军战于渭南，一日三战，皆捷。义成、义武等诸军继之，贼众大奔。甲辰，克用等自光泰门入京师，黄巢力战不胜，焚宫室遁去。贼死及降者甚众，官军暴掠，无异于贼，长安室屋及民所存无几。巢自蓝田入商山，多遗珍宝于路。官军争取之，不急追，贼遂逸去。

---

![](assets/audios/255/66.mp3)

杨复光遣使告捷，百官入贺。诏留忠武等军二万人，委大明宫留守王徽及京畿制置使田从异部分，守卫长安。五月，加朱玫、李克用、东方逵同平章事。升陕州为节度使，以王重盈为节度。又建延州为保塞军，以保大行军司马、延州刺史李孝恭为节度使。克用时年二十八，于诸将最少，而破黄巢，复长安，功第一，兵势最强，诸将皆畏之。克用一目微眇，时人谓之__「独眼龙」__ 。

---

![](assets/audios/255/67.mp3)

诏以崔璆家贵身显，为黄巢相首尾三载，不逃不隐，于所在斩之。

---

![](assets/audios/255/68.mp3)

黄巢使其骁将孟楷将万人为前锋，击蔡州，节度使秦宗权逆战而败。贼进攻其城，宗权遂称臣于巢，与之连兵。初，巢在长安，陈州刺史宛丘赵犨谓将佐曰：__「巢不死长安，必东走，陈其冲也。且巢素与忠武为仇，不可不为之备。」__ 乃完城堑，缮甲兵，积刍粟；六十里之内，民有资粮者，悉徙之入城。多募勇士，使其弟昶珝、子麓林分将之。孟楷既下蔡州，移兵击陈，军于项城。犨先示之弱，伺其无备，袭击之，杀获殆尽，生擒楷，斩之。巢闻楷死，惊怒，悉众屯溵水。六月，与秦宗权合兵围陈州，掘堑五重，百道攻之。陈人大恐，犨谕之曰：__「忠武素着义勇，陈州号为劲兵，况吾家久食陈禄，誓与此州存亡。男子当求生于死中，且徇国而死，不愈于臣贼而生乎！有异议者斩！」__ 数引锐兵开门出击贼。破之。

---

![](assets/audios/255/69.mp3)

益怒，营于州北，立宫室百司，为持久之计。时民间无积聚，贼掠人为粮，生投于碓硙，并骨食之，号给粮之处曰__「舂磨寨」__ 。纵兵四掠，自河南、许、汝、唐、邓、孟、郑、汴、曹、濮、徐、兖等数十州，咸被其毒。

---

![](assets/audios/255/70.mp3)

初，上蔡人刘谦为岭南小校，节度使韦宙奇其器，以兄女妻之。谦击群盗，屡有功，辛丑，以谦为封州刺史。

---

![](assets/audios/255/71.mp3)

加东川节度使杨师立同平章事。

---

![](assets/audios/255/72.mp3)

宣武节度使朱全忠帅所部数百人赴镇，秋，七月，丁卯，至汴州。时汴、宋荐饥，公私穷竭，内外骄军难制，外为大敌所攻，无日不战，众心危惧，而全忠勇气益振。诏以黄巢未平，加全忠东北面都招讨使。

---

![](assets/audios/255/73.mp3)

南诏遣布燮杨奇肱来迎公主。诏陈敬瑄与书，辞以__「銮舆巡幸，仪物未备，俟还京邑，然后出降。」__ 奇肱不从，直前至成都。

---

![](assets/audios/255/74.mp3)

李克用自长安引兵还雁门，寻有诏，以克用为河东节度使，召郑从谠诣行在。克用乃自东道过榆次，诣雁门省其父。克用寻榜河东，安慰军民曰：__「勿为旧念，各安家业。」__ 

---

![](assets/audios/255/75.mp3)

左骁卫上将军杨复光卒于河中。复光慷慨喜忠义，善抚士卒，军中恸哭累日，八都将鹿晏弘等各以其众散去。田令孜素畏忌之，闻其卒，甚喜，因摈斥其兄枢密使复恭为飞龙使。令孜专权，人莫与之抗，惟复恭数与之争得失，故令孜恶之，复恭因称疾归蓝田。

---

![](assets/audios/255/76.mp3)

以成德留后王镕、魏博留后乐行达、天平留后朱瑄为本道节度使。

---

![](assets/audios/255/77.mp3)

司徒、门下侍郎、同平章事郑畋，虽当播越，犹谨法度。田令孜为判官吴圆求郎官，畋不许；陈敬瑄欲立于宰相之上，畋以故事，使相品秩虽高，皆居真相之下，固争之；二人乃令凤翔节度使李昌言上言：__「军情猜忌，不可令畋扈从过此。」__ 畋亦累表辞位，乃罢为太子太保，又以其子兵部侍郎凝绩为彭州刺史，使之就养。以兵部尚书判度支裴澈为中书侍郎、同平章事。

---

![](assets/audios/255/78.mp3)

八月，甲辰，李克用至晋阳，诏以前振武节度使李国昌为代北节度使，镇代州。

---

![](assets/audios/255/79.mp3)

升湖南为钦化军，以观察使闵勖为节度使。

---

![](assets/audios/255/80.mp3)

九月，如陈敬瑄兼中书令，进爵颍川郡王。

---

![](assets/audios/255/81.mp3)

感化节度使时溥营于溵水；加溥东面兵马都统。

---

![](assets/audios/255/82.mp3)

以荆南留后陈儒为节度使。

---

![](assets/audios/255/83.mp3)

昭义节度使孟方立，以潞州地险人劲，屡篡主帅，欲渐弱之，及迁治所于邢州，大将家及富室皆徙山东，潞人不悦。监军祁审诲因人心不安，使武乡镇使安居受潜以蜡丸乞师于李克用，请复军府于潞州。冬，十月，克用遣其将贺公雅等赴之，为方立所败；又遣李克用击之，辛亥，取潞州，杀其刺史李殷锐。是后克用每岁出兵争山东，三州之人半为俘馘，野无稼穑矣。

---

![](assets/audios/255/84.mp3)

以宗女为安化长公主，妻南诏。

---

![](assets/audios/255/85.mp3)

刘汉宏将十余万众出西陵，将击董昌；戊午，钱镠济江逆战，大破之，汉宏易服持 会刀而遁。己未，汉宏收余众四万又战，镠又破之，斩其弟汉容及将辛约。

---

![](assets/audios/255/86.mp3)

十一月，甲子朔，秦宗权围许州。

---

![](assets/audios/255/87.mp3)

忠武大将鹿晏弘帅所部自河中南掠襄、邓、金、洋，所过屠灭，声云西赴行在。十二月，至兴元，逐节度使牛勖，勖奔龙州西山。晏弘据兴元，自称留后。

---

![](assets/audios/255/88.mp3)

感化节度使时溥因食中毒，疑判官李凝古而杀之。凝古父损，为右散骑常侍，在成都，溥奏凝古与父同谋。田令孜受溥赂，令御史台鞫之。侍卸史王华为损论冤，令孜矫诏移损下神策狱，华拒而不遣。萧遘奏：__「李凝古行毒，事出暖昧，已为溥所杀，父损相别数年，声问不通，安得诬以同谋！溥恃功乱法，陵蔑朝廷，欲杀天子侍臣；若徇其欲，行及臣辈，朝廷何以自立！」__ 由是损得免死，归田里。时令孜专权，群臣莫敢迕视，惟遘屡与争辩，朝廷倚之。

---

![](assets/audios/255/89.mp3)

升浙东为义胜军，以刘汉宏为节度使。

---

![](assets/audios/255/90.mp3)

赵犨遣人间道求救于邻道，于是周岌、时溥、朱全忠皆引兵救之。全忠与黄巢之党战于鹿邑，败之，斩首二千余级，遂引兵入亳州而据之。

---

## 僖宗惠圣恭定孝皇帝中之下中和四年（甲辰，公元八八四年）

---

![](assets/audios/255/92.mp3)

春，正月，以鹿晏弘为兴元留后。

---

![](assets/audios/255/93.mp3)

赐魏博节度使乐行达名彦祯。

---

![](assets/audios/255/94.mp3)

东川节度使杨师立以陈敬瑄兄弟权宠之盛，心不能平。敬瑄之遣高仁厚讨韩秀升也，语之曰：__「成功而还，当奏天子，以东川相赏。」__ 师立闻之，怒曰：__「彼此列籓，而遽以我疆土许人，是无天地也！」__ 田令孜恐其为乱，因其不发兵遏，征师立为右仆射。

---

![](assets/audios/255/95.mp3)

黄巢兵尚强，周岌、时溥、朱全忠不能支，共求救于河东节度使李克用。二月，克用将蕃、汉兵五万出天井关，河阳节度使诸葛爽辞以河桥不完，屯兵万善以拒之。克用乃还兵自陕、河中渡河而东。

---

![](assets/audios/255/96.mp3)

杨师立得诏书，怒，不受代，杀官告使及监军使，举兵，以讨陈敬瑄为名，大将有谏者辄杀之，进屯涪城，遣其将郝蠲袭绵州，不克。丙午，以陈敬瑄为西川、东川、山南西道都指挥、招讨、安抚、处置等使。三月，甲子，杨师立移檄行在百官及诸道将吏士庶，数陈敬瑄十罪，自言集本道将士、八州坛丁共十五万人，长驱问罪。诏削师立官爵，以眉州防御使高仁厚为东川留后，将兵五千讨之，以西川押牙杨茂言为行军副使。

---

![](assets/audios/255/97.mp3)

朱全忠击黄巢瓦子寨，拔之；巢将陕人李唐宾、楚丘王虔裕降于全忠。

---

![](assets/audios/255/98.mp3)

婺州人王镇执刺史黄碣，降于钱镠。刘汉宏遣其将娄赉杀镇而代之，浦阳镇将蒋环召镠兵共攻婺州，擒赉而还。碣，闽人也。

---

![](assets/audios/255/99.mp3)

高骈从子左骁卫大将军澞，疏吕用之罪状二十余幅，密以呈骈，且泣曰：__「用之内则假神仙之说，蛊惑尊听；外则盗节制之权，残贼百姓；将佐惧死，莫之敢言。岁月浸深，羽翼将成，苟不除之，恐高氏弈代勋庸，一朝扫地矣！」__ 因呜咽不自胜。骈曰：__「汝醉邪！」__ 命扶出。明日，以澞状示用之，用之曰：__「四十郎尝以空乏见告，未获遵命，故有此憾。」__ 因出澞手书数幅呈之。骈甚惭，遂禁澞出入；后月余，以澞知舒州事。群盗陈儒攻舒州，澞求救于庐州。杨行愍力不能救，谋于其将李神福，神福请不用寸刃而逐之。乃多赍旗帜，间道入舒州，顷之，引舒州兵建庐州旗帜而出，指画地形，若布大陈状；贼惧，宵遁。神福，洺州人也。久之，群盗吴迥、李本复攻舒州，澞不能守，弃城走，骈使人就杀之。

---

![](assets/audios/255/100.mp3)

行愍遣其将合肥陶雅、清流张训等将兵击吴迥、李本，擒斩之，以雅摄州刺史。秦宗权遣其弟将兵寇庐州，据舒城，杨行愍遣其将合肥田頵击走之。

---

![](assets/audios/255/101.mp3)

前杭州刺史路审中客居黄州，闻鄂州刺史崔绍卒，募兵三千人入据之。武昌牙将杜洪亦逐岳州刺史而代之。

---

![](assets/audios/255/102.mp3)

黄巢围陈州几三百日，赵犨兄弟与之大小数百战，虽兵食将尽，而众心益固。李克用会许、汴、徐、兖之军于陈州。时尚让屯太康，夏，四月，癸巳，诸军进拔太康。黄思邺屯西华，诸军复攻之。思邺走。黄巢闻之惧，退军故阳里，陈州围始解。

---

![](assets/audios/255/103.mp3)

朱全忠闻黄巢将至，引军还大梁。五月，癸亥，大雨，平地三尺，黄巢营为水所漂，且闻李克用至，遂引兵东北趣汴州，屠尉氏。尚让以骁骑五千进逼大梁，至于繁台，宣武将丰人朱珍、南华庞师古击却之。全忠复告急于李克用。丙寅，克用与忠武都监使田从异发许州，戊辰，追及黄巢于中牟北王满渡，乘其半济，奋击，大破之，杀万余人，贼遂溃。尚让帅其众降时溥，别将临晋李谠、曲周霍存、甄城葛从周、冤句张归霸及从弟归厚帅其众降朱全忠。巢逾汴而北，己巳，克用追击之于封丘，又破之。庚午夜，复大雨，贼惊惧东走，克用追之，过胙城、匡城。巢收余众近千人，东奔充州。辛未，克用追至冤句，骑能属者才数百人，昼夜行二百余里，人马疲乏，粮尽，乃还汴州，欲裹粮复追之，获巢幼子及乘舆器服符印，得所掠男女万人，悉纵遣之。

---

![](assets/audios/255/104.mp3)

癸酉，高仁厚屯德阳，杨师立遣其将郑君雄、张士安据鹿头关以拒之。

---

![](assets/audios/255/105.mp3)

甲戌，李克用至汴州，营于城外，朱全忠固请入城，馆于上源驿。全忠就置酒、声乐，馔具皆精丰，礼貌甚恭。克用乘酒使气，语颇侵之，全忠不平，薄暮，罢酒，从者皆沾醉，宣武将杨彦洪密与全忠谋，连车树栅以塞衢路，发兵围驿而攻之，呼声动地。克用醉，不之闻；亲兵薛志勤、史敬思等十余人格斗，侍者郭景铢灭烛，扶克用匿床下，以水沃其面，徐告以难，克用始张目援弓而起。志勤射汴人，死者数十。须臾，烟火四合，会大雨震电，天地晦冥，志勤扶克用帅左右数人，逾坦突围，乘电光而行，汴人扼桥，力战得度，史敬思为后拒，战死。克用登尉氏门，缒城得出，监军陈景思等三百余人，皆为汴人所杀。杨彦洪谓全忠曰：__「胡人急则乘马，见乘马者则射之。」__ 是夕，彦洪乘马适在全忠前，全忠射之，殪。

---

![](assets/audios/255/106.mp3)

克用妻刘氏，多智略，左右先脱归者以汴人为变告，刘氏神色不动，立斩之，阴召大将约束，谋保军以还。比明，克用至，欲勒兵攻全忠，刘氏曰：__「公比为国讨贼，救东诸侯之急，今汴人不道，乃谋害公，自当诉之朝廷。若擅举兵相攻，则天下孰能辨其曲直！且彼得以有辞矣。」__ 克用从之，引兵去，但移书责全忠。全忠复书曰：__「前夕之变，仆不之知，朝廷自遣使者与杨彦洪为谋，彦洪既伏其辜，惟公谅察。」__ 

---

![](assets/audios/255/107.mp3)

克用养子嗣源，年十七，从克用自上源山，矢石之间，独无所伤。嗣源本胡人，名邈佶烈，无姓。克用择军中骁勇者，多养为子，名回鹘张政之子曰存信，振武孙重进曰存进，许州王贤曰存贤，安敬思曰存孝，皆冒姓李氏。丙子，克用至许州故寨，求粮于周岌，岌辞以粮乏，乃自陕济河还晋阳。

---

![](assets/audios/255/108.mp3)

郑君雄、张士安坚壁不出，高仁厚曰：__「攻之则彼利我伤，围之则彼困我逸。」__ 遂列十二寨围之。丁丑，夜二鼓，君雄等出劲兵掩击城北副使寨，杨茂言不能御，帅众弃寨走，其旁数寨见副使走，亦走。东川人并兵南攻中军，仁厚闻之，大开寨门，设炬火照之，自帅士卒为两翼伏道左右。贼至，见门开，不敢入，还去。仁厚发伏击之，东川兵大奔，追至城下，蹙之壕中，斩获甚众而还。仁厚念诸弃寨走者，明旦所当诛杀甚多，乃密召孔目官张韶，谕之曰：‘尔速遣步探子将数十人分道追走者，自以尔意谕之曰：__「仆射幸不出寨，皆不知，汝曹速归，来旦牙参如常，勿忧也。’」__ 韶素名长者，众信之，至四鼓，皆还寨；惟杨茂言走至张把，乃追及之。

---

![](assets/audios/255/109.mp3)

厚闻诸寨漏鼓如故，喜曰：__「悉归矣！」__ 诘旦，诸将牙集，以为仁厚诚不知也，坐良久，仁厚谓茂言曰：__「昨夜闻副使身先士卒，走至张把，有诸？」__ 对曰：__「昨夜闻贼攻中军，左右言仆射已去，遂策马参随，既而审其虚，复还寨中。」__ 仁厚曰：__「仁厚与副使俱受命天子，将兵讨贼，若仁厚先走，副使当叱下马，行军法，代总军事，然后奏闻。今副使既先走，又为欺罔，理当如何？」__ 茂言拱手曰：__「当死。」__ 仁厚曰：__「然！」__ 命左右扶下，斩之，诸将股栗。仁厚乃召昨夜所俘虏数十人，释缚纵归。君雄等闻之惧，曰：__「彼军法严整如是，自今兵不可复出矣！」__ 

---

![](assets/audios/255/110.mp3)

庚辰，时溥遣其将李师悦将兵万人追黄巢。

---

![](assets/audios/255/111.mp3)

癸未，高仁厚陈于鹿头关城下，郑君雄等悉众出战。仁厚设伏于陈后，阳败走。君雄等追之，伏发，君雄等大败。是夕，遁归梓州。陈敬瑄发兵三千以益仁厚军，进围梓州。