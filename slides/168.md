---
marp: true
title: 陈纪 第二章 陈纪二
theme: uncover
paginate: true
---

# 陈纪 第二章 陈纪二

---

![](assets/audios/168/1.mp3)

起上章执徐，尽玄黓敦牂，凡三年。

---

## 世祖文皇帝上天嘉元年（庚辰，公元五六零年）

---

![](assets/audios/168/3.mp3)

春，正月，癸丑朔，大赦，改元。

---

![](assets/audios/168/4.mp3)

齐大赦，改元干明。

---

![](assets/audios/168/5.mp3)

辛酉，上祀南郊。齐高阳王湜，以滑稽便辟有宠于显祖，常在左右，执杖以挞诸王，太皇太后深衔之。及显祖殂，湜有罪，太皇太后杖之百余；癸亥，卒。

---

![](assets/audios/168/6.mp3)

辛未，上祀北郊。

---

![](assets/audios/168/7.mp3)

齐主自晋阳还至邺。

---

![](assets/audios/168/8.mp3)

二月，乙未，高州刺史纪机自军所逃还宣城，据郡应王琳，泾令贺当迁讨平之。

---

![](assets/audios/168/9.mp3)

王琳至栅口，侯瑱督诸军出屯芜湖，相持百余日。东关春水稍长，舟舰得通，琳引合肥漅湖之众，舳舻相次而下，军势甚盛。瑱进军虎槛洲，琳亦出船列于江西，隔洲而泊。明日，合战，琳军少却，退保西岸。及夕，东北风大起，吹其舟舰并坏，没于沙中。浪大，不得还浦。及旦，风静，琳入浦治船，瑱等亦引军退入芜湖。周人闻琳东下，遣都督荆、襄等五十二州诸军事、荆州刺史史宁将兵数万乘虚袭郢州，孙瑒婴城自守。琳闻之，恐其众溃，乃帅舟师东下，去芜湖十里而泊，击柝闻于陈军。齐仪同三司刘伯球将兵万余人助琳水战，行台慕容恃德之子子会将铁骑二千，屯芜湖西岸，为之声势。

---

![](assets/audios/168/10.mp3)

丙申，瑱令军中晨炊蓐食以待之。时西南风急，琳自谓得天助，引兵直趣建康。瑱等徐出芜湖蹑其后，西南风翻为瑱用。琳掷火炬以烧陈船，皆反烧其船。瑱发拍以击琳舰，又以牛皮冒蒙冲小船以触其舰，并熔铁洒之。琳军大败，军士溺死者什二三，余皆弃船登岸走，为陈军所杀殆尽。齐步骑在西岸者，自相蹂践，并陷于芦荻泥淖中；骑皆弃马脱走，得免者什二三。擒刘伯球、慕容子会，斩获万计，尽收梁、齐军资器械。琳乘舴艋冒陈走，至湓城，欲收合离散，众无附者，乃与妻妾左右十余人奔齐。

---

![](assets/audios/168/11.mp3)

先是，琳使侍中袁泌、御史中丞刘仲威侍卫永嘉王庄；及败，左右皆散。泌以轻舟送庄达于齐境，拜辞而还，遂来降；仲威奉庄奔齐。泌，昂之子也。樊猛及其兄毅帅部曲来降。

---

![](assets/audios/168/12.mp3)

齐葬文宣皇帝于武宁陵，庙号高祖，后改曰显祖。

---

![](assets/audios/168/13.mp3)

戊戌，诏：__「衣冠士族、将帅战兵陷在王琳党中者，皆赦之，随材铨叙。」__ 

---

![](assets/audios/168/14.mp3)

己亥，齐以常山王演为太师、录尚书事，以长广王湛为大司马、并省录尚书事，以尚书左仆射平秦王归彦为司空，赵郡王睿为尚书左仆射。

---

![](assets/audios/168/15.mp3)

诏：__「诸元良口配没入官及赐人者并纵遣。」__ 

---

![](assets/audios/168/16.mp3)

乙巳，以太尉侯瑱都督湘、巴等五州诸军事，镇湓城。

---

![](assets/audios/168/17.mp3)

齐显祖之丧，常山王演居禁中护丧事，娄太后欲立之而不果；太子即位，乃就朝列。以天子谅阴，诏演居东馆，欲奏之事，皆先咨决。杨愔等以演与长广王湛位地亲逼，恐不利于嗣主，心忌之。居顷之，演出归第，自是诏敕多不关预。

---

![](assets/audios/168/18.mp3)

或谓演曰：__「鸷鸟离巢，必有探卵之患。今日王何宜屡出？」__ 中山太守阳休之诣演，演不见。休之谓王友王曦曰：__「昔周公朝读百篇书，夕见七十士，犹恐不足。录王何所嫌疑，乃尔拒绝宾客！」__ 

---

![](assets/audios/168/19.mp3)

先是，显祖之世，群臣人不自保。及济南王立，演谓王曦曰：__「一人垂拱，吾曹亦保优闲。」__ 因言：__「朝廷宽仁，真守文良主。」__ 曦曰：__「先帝时，东宫委一胡人傅之。今春秋尚富，骤览万机，殿下宜朝夕先后，亲承音旨。而使他姓出纳诏命，大权必有所归，殿下虽欲守籓，其可得邪！借令得遂冲退，自审家祚得保灵长乎？」__ 演默然久之，曰：__「何以处我？」__ 曦曰：__「周公抱成王摄政七年，然后复子明辟，惟殿下虑之！」__ 演曰：__「我何敢自比周公！」__ 曦曰：__「殿下今日地望，欲不为周公，得邪？」__ 演不应。显祖常使胡人康虎儿保护太子，故曦言及之。

---

![](assets/audios/168/20.mp3)

齐主将发晋阳，时议谓常山王必当留守根本之地；执政欲使常山王从帝之邺，留长广王镇晋阳；既而又疑之，乃敕二王俱从至邺。外朝闻之，莫不骇愕。又敕以王曦为并州长史。演既行，曦出郊送之。演恐有觇察，命曦还城，执曦手曰：__「努力自慎！」__ 因跃马而出。

---

![](assets/audios/168/21.mp3)

平秦王归彦总知禁卫，杨愔宣敕留从驾五千兵于西中，阴备非常；至邺数日，归彦乃知之，由是怨愔。

---

![](assets/audios/168/22.mp3)

领军大将军可朱浑天和，道元之子也，尚帝姑东平公主，每曰：__「若不诛二王，少主无自安之理。」__ 燕子献谋处太皇太后于北宫，使归政皇太后。

---

![](assets/audios/168/23.mp3)

又自天保八年已来，爵赏多滥，杨愔欲加澄汰，乃先自表解开府及开封王，诸叨窃恩荣者皆从黜免。由是嬖宠失职之徒，尽归心二叔。平秦王归彦初与杨、燕同心，既而中变，尽以疏忌之迹告二王。

---

![](assets/audios/168/24.mp3)

侍中宋钦道，弁之孙也，显祖使在东宫，教太子以吏事。钦道面奏帝，称__「二叔威权既重，宜速去之。」__ 帝不许，曰：__「可与令公共详其事。」__ 

---

![](assets/audios/168/25.mp3)

愔等议出二王为刺史，以帝慈仁，恐不可所奏，乃通启皇太后，具述安危。宫人李昌仪，即高仲密之妻也，李太后以其同姓，甚相昵爱，以启示之；昌仪密启太皇太后。愔等又议不可令二王俱出，乃奏以长广王湛镇晋阳，以常山王演录尚书事。二王既拜职，乙巳，于尚书省大会百僚。愔等将赴之，散骑常侍兼中书侍郎郑颐止之曰：__「事未可量，不宜轻脱。」__ 愔曰：__「吾等至诚体国，岂常山拜职有不赴之理！」__ 

---

![](assets/audios/168/26.mp3)

长广王湛，旦伏家僮数十人于录尚书后室，仍与席上勋贵贺拔仁、斛律金等数人相知约曰：__「行酒至愔等，我各劝双杯，彼必致辞。我一曰‘执酒’，二曰‘执酒’，三曰‘何不执’，尔辈即执之！」__ 及宴，如之，愔大言曰：__「诸王反逆，欲杀忠良邪？尊天子，削诸侯，赤心奉国，何罪之有！」__ 常山王演欲缓之。湛曰：__「不可。」__ 于是拳杖乱殴，愔及天和、钦道皆头面血流，各十人持之。燕子献多力，头又少发，狼狈排众走出门，斛律光逐而擒之。子献叹曰：__「丈夫为计迟，遂至于此！」__ 使太子太保薛孤延等执颐于尚药局。颐曰：__「不用智者言至此，岂非命也！」__ 

---

![](assets/audios/168/27.mp3)

二王与平秦王归彦、贺拔仁、斛律金拥愔等唐突入云龙门，见都督叱利骚，招之，不进，使骑杀之。开府仪同三司成休宁抽刃呵演，演使归彦谕之，休宁厉声不从。归彦久为领军，素为军士所服，皆弛仗，休宁方叹息而罢。演入，至昭阳殿，湛及归彦在朱华门外。帝与太皇太后并出，太皇太后坐殿上，皇太后及帝侧立。演以砖叩头，进言曰：__「臣与陛下骨肉至亲，杨遵彦等欲独擅朝权，威福自己，自王公已下皆重足屏气；共相唇齿，以成乱阶，若不早图，必为宗社之害。臣与湛为国事重，贺拔仁、斛律金惜献武皇帝之业，共执遵彦等入宫，未敢刑戮。专辄之罪，诚当万死。」__ 

---

![](assets/audios/168/28.mp3)

时庭中及两庑卫士二千余人，皆被甲待诏。武卫娥永乐，武力绝伦，素为显祖所厚，叩刀仰视，帝不睨之。帝素吃讷，仓猝不知所言。太皇太后令却仗，不退；又厉声曰：__「奴辈即今头落！」__ 乃退。永乐内刀而泣。

---

![](assets/audios/168/29.mp3)

太皇太后因问：__「杨郎何在？」__ 贺拔仁曰：__「一眼已出。」__ 太皇太后怆然曰：__「杨郎何所能为，留使岂不佳邪！」__ 乃让帝曰：__「此等怀逆，欲杀我二子，次将及我，尔何为纵之！」__ 帝犹不能言。太皇太后怒且悲，曰：__「岂可使我母子受汉老妪斟酌！」__ 太后拜谢。太皇太后又为太后誓言：__「演无异志，但欲去逼而已。」__ 演叩头不止。太后谓帝：__「何不安慰尔叔！」__ 帝乃曰：__「天子亦不敢为叔惜，况此汉辈！但匄儿命，儿自下殿去，此属任叔父处分。」__ 遂皆斩之。

---

![](assets/audios/168/30.mp3)

长广王湛以郑颐昔尝谗己，先拔其舌，截其手而杀之。演令平秦王归彦引侍卫之士向华林园，以京畿军士入守门阁，斩娥永乐于园。

---

![](assets/audios/168/31.mp3)

太皇太后临愔丧，哭曰：__「杨郎忠而获罪。」__ 以御金为之一眼，亲内之，曰：__「以表我意。」__ 演亦悔杀之。于是下诏罪状愔等，且曰：__「罪止一身，家属不问。」__ 顷之，复簿录五家；王曦固谏，乃各没一房，孩幼尽死，兄弟皆除名。

---

![](assets/audios/168/32.mp3)

以中书令赵彦深代杨愔总机务。鸿胪少卿阳休之私谓人曰：__「将涉千里，杀骐驎而策蹇驴，可悲之甚也！」__ 

---

![](assets/audios/168/33.mp3)

戊申，演为大丞相、都督中外诸军、录尚书事，湛为太傅、京畿大都督，段韶为大将军，平阳王淹为太尉，平秦王归彦为司徒，彭城王浟为尚书令。

---

![](assets/audios/168/34.mp3)

江陵之陷也，长城世子昌及中书侍郎顼皆没于长安。高祖即位，屡请之于周，周人许而不遣。高祖殂，周人乃遣昌还，以王琳之难，居于安陆。琳败，昌发安陆，将济江，致书于上，辞甚不逊。上不怿，召侯安都从容谓曰：__「太子将至，须别求一籓为归老之地。」__ 安都曰：__「自古岂有被代天子！臣愚，不敢奉诏。」__ 因请自迎昌。于是群臣上表，请加昌爵命。庚戌，以昌为骠骑将军、湘州牧，封衡阳王。

---

![](assets/audios/168/35.mp3)

齐大丞相演如晋阳，既至，谓王曦曰：__「不用卿言，几至倾覆。今君侧虽清，终当何以处我？」__ 曦曰：__「殿下往时位地，犹可以名教出处；今日事势，遂关天时，非复人理所及。」__ 演奏赵郡王睿为左长史，王曦为司马。三月，甲寅，诏：__「军国之政，皆申晋阳，禀大丞相规算。」__ 

---

![](assets/audios/168/36.mp3)

周军初至，郢州助防张世贵举外城以应之，所失军民三千余口。周人起土山、长梯，昼夜攻之，因风纵火，烧其内城南面五十余楼。孙瑒兵不满千人，身自抚循，行酒赋食，士卒皆为之死战。周人不能克，乃授瑒柱国、郢州刺史，封万户郡公；瑒伪许以缓之，而潜修战守之备，一朝而具，乃复拒守。既而周人闻王琳败，陈兵将至，乃解围去。瑒集将佐谓之曰：__「吾与王公同奖梁室，勤亦至矣。今时事如此，岂非天乎！」__ 遂遣使奉表，举中流之地来降。

---

![](assets/audios/168/37.mp3)

王琳之东下也，帝征南川兵，江州刺史周迪、高州刺史黄法 帅舟师钭赴之。熊昙朗据城列舰，塞其中路，迪等与周敷共围之。琳败，昙朗部众离心，迪攻拔其城，虏男女万余口。昙朗走入村中，村民斩之；丁巳，传首建康，尽灭其族。

---

![](assets/audios/168/38.mp3)

齐军先守鲁山，戊午，弃城走，诏南豫州刺史程灵洗守之。

---

![](assets/audios/168/39.mp3)

甲寅，置武州、沅州，以右卫将军吴明彻为武州刺史，以孙瑒为湘州刺史。瑒怀不自安，固请入朝，征为中领军；未拜，除吴郡太守。

---

![](assets/audios/168/40.mp3)

壬申，齐封世宗之子孝珩为广宁王，长恭为兰陵王。

---

![](assets/audios/168/41.mp3)

甲戌，衡阳献王昌入境，诏主书、舍人缘道迎候；丙子，济江，中流，陨之，使以溺告。侯安都以功进爵清远公。

---

![](assets/audios/168/42.mp3)

初，高祖遣荥阳毛喜从安成王顼诣江陵，梁世祖以喜为侍郎，没于长安，与昌俱还，因进和亲之策。上乃使侍中周弘正通好于周。

---

![](assets/audios/168/43.mp3)

夏，四月，丁亥，立皇子伯信为衡阳王，奉献王祀。

---

![](assets/audios/168/44.mp3)

周世宗明敏有识量，晋公护惮之，使膳部中大夫李安置毒于糖饣追而进之。帝颇觉之，庚子，大渐，口授遗诏五百余言，且曰：__「朕子年幼，未堪当国。鲁公，朕之介弟，宽仁大度，海内共闻；能弘我周家，必此子也。」__ 辛丑，殂。

---

![](assets/audios/168/45.mp3)

鲁公幼有器质，特为世宗所亲爱，朝廷大事，多与之参议；性深沉，有远识，非因顾问，终不辄言。世宗每叹曰：__「夫人不言，言必有中。」__ 壬寅，鲁公即皇帝位，大赦。

---

![](assets/audios/168/46.mp3)

五月，壬子，齐以开府仪同三司刘洪徽为尚书右仆射。

---

![](assets/audios/168/47.mp3)

侯安都父文扞为始兴内史，卒官。上迎其母还建康，母固求停乡里。乙卯，为置东衡州，以安都从弟晓为刺史；安都子秘，才九岁，上以为始兴内史，并令在乡侍养。

---

![](assets/audios/168/48.mp3)

六月，壬辰，诏葬梁元帝于江宁，车旗礼章，悉用梁典。

---

![](assets/audios/168/49.mp3)

齐人收永安、上党二王遣骨，葬之。敕上党王妃李氏还第。冯文洛尚以故意，修饰诣之。妃盛列左右，立文洛于阶下，数之曰：__「遭难流离，以至大辱，志操寡薄，不能自尽。幸蒙恩诏，得反籓闱，汝何物奴，犹欲见侮！」__ 杖之一百，血流洒地。

---

![](assets/audios/168/50.mp3)

秋，七月，丙辰，封皇子伯山为鄱阳王。

---

![](assets/audios/168/51.mp3)

齐丞相演以王曦儒缓，恐不允武将之意，每夜载入，昼则不与语。尝进曦密室，谓曰：__「比王侯诸贵，每见敦迫，言我违天不祥，恐当或有变起。吾欲以法绳之，何如？」__ 曦曰：__「朝廷比者疏远亲戚，殿下仓猝所行，非复人臣之事。芒刺在背，上下相疑，何由可久！殿下虽欲谦退，粃糠神器，实恐违上玄之意，坠先帝之基。」__ 演曰：__「卿何敢发此言，须致卿于法！」__ 粃曰：__「天时人事，皆无异谋，是以敢冒犯斧钺，抑亦神明所赞耳。」__ 演曰：__「拯难匡时，方俟圣哲，吾何敢私议！幸勿多言！」__ 丞相从事中郎陆杳将出使，握曦手，使之劝进。曦以杳言告演，演曰：__「若内外咸有此意，赵彦深朝夕左右，何故初无一言？」__ 曦乃以事隙密问彦深，彦深曰：__「我比亦惊此声论，每欲陈闻，则口噤心悸。弟既发端，吾亦当昧死一披肝胆。」__ 因共劝演。

---

![](assets/audios/168/52.mp3)

演遂言于太皇太后。赵道德曰：__「相王不效周公辅成王，而欲骨肉相夺，不畏后世谓之篡邪？」__ 太皇太后曰：__「道德之言是也。」__ 未几，演又启云：__「天下人心未定，恐奄忽变生，须早定名位。」__ 太皇太后乃从之。

---

![](assets/audios/168/53.mp3)

八月，壬午，太皇太后下令，废齐主为济南王，出居别宫，以常山王演入纂大统，且戒之曰：__「勿令济南有他也！」__ 

---

![](assets/audios/168/54.mp3)

肃宗即皇帝位于晋阳，大赦，改元皇建。太皇太后还称皇太后；皇太后称文宣皇后，宫曰昭信。

---

![](assets/audios/168/55.mp3)

乙酉，诏绍封功臣，礼赐耆老，延访直言，褒赏死事，追赠名德。

---

![](assets/audios/168/56.mp3)

帝谓王曦曰：__「卿何为自同外客，略不可见？自今假非局司，但有所怀，随宜作一牒，俟少隙，即径进也。」__ 因敕曦与尚书阳休之、鸿胪卿崔曦等三人，每日职务罢，并入东廊，共举录历代礼乐、职官及田市、征税，或不便于时而相承施用，或自古为利而于今废坠，或道德高俊，久在沉沦，或巧言眩俗，妖邪害政者，悉令详思，以渐条奏。朝晡给御食，毕景听还。

---

![](assets/audios/168/57.mp3)

帝识度沉敏，少居台阁，明习吏事，即位，尤自勤励，大革显祖之弊，时人服其明而讥其细。尝问舍人裴泽，在外议论得失。泽率尔对曰：__「陛下陪明至公，自可远侔古昔；而有识之士，咸言伤细，帝王之度，颇为未弘。」__ 帝笑曰：__「诚如卿言。朕初临万机，虑不周悉，故致尔耳。此事安可久行，恐后又嫌疏漏。」__ 泽由是被宠遇。

---

![](assets/audios/168/58.mp3)

库狄显安侍坐，帝曰：__「显安，我姑之子；今序家人礼，除君臣之敬，可言我之不逮。」__ 显安曰：__「陛下多妄言。」__ 帝曰：__「何故？」__ 对曰：__「陛下昔见文宣以马鞭挞人，常以为非；今自行之，非妄言邪？」__ 帝握其手谢之。又使直言，对曰：__「陛下太细，天子乃更似吏。」__ 帝曰：__「朕甚知之。然无法日久，将整之以至无为耳。」__ 又问王曦，曦曰：__「显安言是也。」__ 显安，干之子也。群臣进言，帝皆从容受纳。

---

![](assets/audios/168/59.mp3)

性至孝，太后不豫，帝行不能正履，容色贬悴，衣不解带殆将四旬。太后疾小增，即寝伏阁外，食饮药物，皆手亲之。太后尝心痛不自堪，帝立侍帷前，以爪掐掌代痛，血流出袖。友爱诸弟，无君臣之隔。

---

![](assets/audios/168/60.mp3)

戊子，以长广王湛为右丞相，平阳王淹为太傅，彭城王浟为大司马。

---

![](assets/audios/168/61.mp3)

周军司马贺若敦，帅众一万，奄至武陵；武州刺史吴明彻不能拒，引军还巴陵。

---

![](assets/audios/168/62.mp3)

江陵之陷也，巴、湘之地尽入于周，周使梁人守之。太尉侯瑱等将兵逼湘州。贺若敦将步骑救之，乘胜深入，军于湘川。

---

![](assets/audios/168/63.mp3)

九月，乙卯，周将独孤盛将水军与敦俱进。辛酉，遣仪同三司徐度将兵会侯瑱于巴丘。会秋水泛溢，盛、敦粮援断绝，分军抄掠，以供资费。敦恐瑱知其粮少，乃于营内多为土聚，覆之以米，召旁村人，阳有访问，随即遣之。瑱闻之，良以为实。敦又增修营垒，造庐舍为久留之计，湘、罗之间遂废农业。瑱等无如之何。

---

![](assets/audios/168/64.mp3)

先是土人亟乘轻船，载米粟鸡鸭以饷瑱军。敦患之，乃伪为土人装船，伏甲士于中。瑱军人望见，谓饷船之至，逆来争取，敦甲士出而擒之。又敦军数有叛人乘马投瑱者，敦乃别取一马，牵以趣船，令船中逆以鞭鞭之。如是者再三，马畏船不上。然后伏兵于江岸，使人乘畏船马以招瑱军，诈云投附。瑱遣兵迎接，竞来牵马，马既畏船不上，伏兵发，尽杀之。此后实有馈饷及亡降者，瑱犹谓之诈，并拒击之。

---

![](assets/audios/168/65.mp3)

冬，十月，癸巳，瑱袭破独孤盛于杨叶洲，盛收兵登岸，筑城自保。丁酉，诏司空侯安都帅众会瑱南讨。

---

![](assets/audios/168/66.mp3)

十一月，辛亥，齐主立妃元氏为皇后，世子百年为太子。百年时才五岁。

---

![](assets/audios/168/67.mp3)

齐主征前开府长史卢叔虎为中庶子。叔虎，柔之从叔也。帝问时务于叔虎，叔虎请伐周，曰：__「我强彼弱，我富彼贫，其势相悬。然干戈不息，未能并吞者，此失于不用强富也。轻兵野战，胜负难必，是胡骑之法，非万全之术也。宜立重镇于平阳，与彼蒲州相对，深沟高垒，运粮积甲。彼闭关不出，则稍蚕食其河东之地，日使穷蹙。若彼出兵，非十万以上，不足为我敌。所损粮食咸出关中。我军士年别一代，谷食丰饶。彼来求战，我则不应；彼若退去，我乘其弊。自长安以西，民疏城远，敌兵来往，实自艰难，与我相持，农业且废，不过三年，彼自破矣。」__ 帝深善之。齐主自将击库莫奚，至天池，库莫奚出长城北遁。齐主分兵追击，获牛羊七万而还。

---

![](assets/audios/168/68.mp3)

十二月，乙未，诏：__「自今孟春讫于夏首，大辟事已款者，宜且申停。」__ 

---

![](assets/audios/168/69.mp3)

己亥，周巴陵城主尉迟宪降，遣巴州刺史侯安鼎守之。庚子，独孤盛将余众自杨叶洲潜遁。

---

![](assets/audios/168/70.mp3)

丙午，齐主还晋阳。

---

![](assets/audios/168/71.mp3)

齐主斩人于前，问王曦曰：__「是人应死不？」__ 曦曰：__「应死，但恨死不得其地耳。臣闻‘刑人于市，与众弃之。’殿廷非行戮之所。」__ 帝改容谢曰：__「自今当为王公改之。」__ 

---

![](assets/audios/168/72.mp3)

帝欲以曦为侍郎，苦辞不受。或劝曦勿自疏，曦曰：__「我少年以来，阅要人多矣。得志少时，鲜不颠覆。且吾性实疏缓，不堪时务，人主恩私，何由可保！万一披猖，求退无地。非不好作要官，但思之烂熟耳。」__ 

---

![](assets/audios/168/73.mp3)

初，齐显祖之末，谷籴踊贵。济南王即位，尚书左丞苏珍芝建议修石鳖等屯，自是淮南军防足食。肃宗即位，平州刺史嵇晔建议，开督亢陂，置屯田，岁收稻粟数十万石，北境周赡。又于河内置怀义等屯，以给河南之费。自是稍止转输之劳。

---

## 世祖文皇帝上天嘉二年（辛巳，公元五六一年）

---

![](assets/audios/168/75.mp3)

春，正月，戊申，周改元保定。以大冢宰护为都督中外诸军事；令五府总于天官，事无巨细，皆先断后闻。

---

![](assets/audios/168/76.mp3)

庚戌，大赦。

---

![](assets/audios/168/77.mp3)

周主祀圜丘。

---

![](assets/audios/168/78.mp3)

辛亥，齐主祀圜丘；壬子，礻帝于太庙。

---

![](assets/audios/168/79.mp3)

周主祀方丘；甲寅，祀感生帝于南郊；乙卯，祭太社。

---

![](assets/audios/168/80.mp3)

齐主使王琳出合肥，召募伧楚，更图进取。合州刺史裴景徽，琳兄珉之婿也，请以私属为乡导。齐主使琳与行台左丞卢潜将兵赴之，琳沉吟不决。景徽恐事泄，挺身奔齐。齐主以琳为骠骑大将军、开府仪同三司、扬州刺史，镇寿阳。

---

![](assets/audios/168/81.mp3)

己巳，周主享太庙，班太祖所述六官之法。

---

![](assets/audios/168/82.mp3)

辛未，周湘州城主殷亮降，湘州平。

---

![](assets/audios/168/83.mp3)

侯瑱与贺若敦相持日久，瑱不能制，乃借船送敦等渡江。敦虑其诈，不许，报云：__「湘州我地，为尔侵逼；必须我归，可去我百里之外。」__ 瑱留船江岸，引兵去之。敦乃自拔北归，军士病死者什五六。武陵、天门、南平、义阳、河东、宜都郡悉平。晋公护以敦失地无功，除名为民。二月，甲午，周主朝日于东郊。

---

![](assets/audios/168/84.mp3)

周人以小司徒韦孝宽尝立勋于玉壁，乃置勋州于玉壁，以孝宽为刺史。

---

![](assets/audios/168/85.mp3)

孝宽有恩信，善用间谍，或齐人受孝宽金货，遥通书疏，故齐之动静，周人皆先知之。有主帅许盆，以所戍城降齐，孝宽遣谍取之，俄斩首而还。

---

![](assets/audios/168/86.mp3)

离石以南，生胡数为抄掠，而居于齐境，不可诛讨。孝宽欲筑城于险要以制之，乃发河西役徒十万，甲士百人，遣开府仪同三司姚岳监筑之。岳以兵少，惧不改前。孝宽曰：__「计此城十日可毕。城距晋州四百余里，吾一日创手，二日敌境始知。设使晋州征兵，三日方集，谋议之间，自稽三日，计其军行，二日不到。我之隍防，足得办矣。」__ 乃令筑之。齐人果至境上，疑有大军，停留不进。其夜，孝宽使汾水以南傍介山、稷山诸村纵火。齐人以为军营，收兵自固。岳卒城而还。

---

![](assets/audios/168/87.mp3)

三月，乙卯，太尉零陵壮肃公侯瑱卒。

---

![](assets/audios/168/88.mp3)

丙寅，周改八丁兵为十二丁兵，率岁一月役。

---

![](assets/audios/168/89.mp3)

夏，四月，丙子朔，日有食之。

---

![](assets/audios/168/90.mp3)

周以少傅尉迟纲为大司空。

---

![](assets/audios/168/91.mp3)

丙午，周封愍帝子康为纪国公，皇子赟为鲁国公。赟，李后之子也。六月，乙酉，周主使御正殷不害来聘。

---

![](assets/audios/168/92.mp3)

秋，七月，周更铸钱，文曰__「布泉」__ ，一当五，与五铢并行。

---

![](assets/audios/168/93.mp3)

己酉，周追封皇伯父颢为邵国公，以晋公护之子会为嗣；颢弟连为杞国公，以章武公导之子亮为嗣；连弟洛生为莒国公，以护之子至为嗣；追封太祖之子武邑公震为宋公，以世宗之子实为嗣。

---

![](assets/audios/168/94.mp3)

齐主之诛杨、燕也。许以长广王湛为太弟；既而立太子百年，湛心不平。帝在晋阳，湛居守于邺。散骑常侍高元海，高祖之从孙也。留典机密。帝以领军代人库狄伏连为幽州刺史，以斛律光之弟羡为领军，以分湛权。湛留伏连，不听羡视事。

---

![](assets/audios/168/95.mp3)

先是，济南闵悼王常在邺，望气者以邺中有天子气。平秦王归彦恐济南王复立，为己不利，劝帝除之。帝乃使归彦至邺，征济南王如晋阳。

---

![](assets/audios/168/96.mp3)

湛内不自安，问计于高元海。元海曰：__「皇太后万福，至尊孝友异常，殿下不须异虑。」__ 湛曰：__「此岂我推诚之意邪！」__ 元海乞还省，一夜思之，湛即留元海于后堂。元海达旦不眠，唯绕床徐步。夜漏未尽，湛遽出，曰：__「神算如何？」__ 元海曰：__「有三策，恐不堪用耳。请殿下如梁孝王故事，从数骑入晋阳，先见太后求哀，后见主上，请去兵权，以死为限，不干朝政，必保泰山之安。此上策也。不然，当具表云，威权太盛，恐取谤众口，请青、齐二州刺史，沉靖自居，必不招物议。此中策也。」__ 更问下策。曰：__「发言即恐族诛。」__ 固逼之，元海曰：__「济南世嫡，主上假太后令而夺之。今集文武，示以征济南之敕，执斛律丰乐，斩高归彦，尊立济南，号令天下，以顺讨逆，此万世一时也。」__ 湛大悦。

---

![](assets/audios/168/97.mp3)

性怯，狐疑未能用，使术士郑道谦等卜之，皆曰：__「不利举事，静则吉。」__ 有林虑令潘子密，晓占候，潜谓湛曰：__「宫车当晏驾，殿下为天下主。」__ 湛拘之于内以候之。又令巫觋卜之，多云__「不须举兵，自有大庆」__ 。

---

![](assets/audios/168/98.mp3)

湛乃奉诏，令数百骑送济南王至晋阳。九月，帝使人鸩之，济南王不从，乃扼杀之。帝寻亦悔之。

---

![](assets/audios/168/99.mp3)

冬，十月，甲戌朔，日有食之。

---

![](assets/audios/168/100.mp3)

丙子，齐以彭城王浟为太保，长乐王尉粲为太尉。

---

![](assets/audios/168/101.mp3)

齐肃宗出畋，有兔惊马，坠地绝肋。娄太后视疾，问济南所在者三，齐主不对。太后怒曰：__「杀之邪？不用吾言，死其宜矣！」__ 遂去，不顾。

---

![](assets/audios/168/102.mp3)

十一月，甲辰，诏以嗣子冲眇，可遣尚书右仆射赵郡王睿谕旨，征长广王湛统兹大宝。又与湛书曰：__「百年无罪，汝可以乐处置之，勿效前人也。」__ 是日，殂于晋阳宫。临终，言恨不见太后山陵。

---

![](assets/audios/168/103.mp3)

颜之推论曰：孝昭天性至孝，而不知忌讳，乃至于此，良由不学之所为也。

---

![](assets/audios/168/104.mp3)

赵郡王睿先使黄门侍郎王松年驰至邺，宣肃宗遗命。湛犹疑其诈，使所亲先诣殡所，发而视之。使者复命，湛喜，驰赴晋阳，使河南王孝瑜先入宫，改易禁卫。癸丑，世祖即皇帝位于南宫，大赦，改元太宁。

---

![](assets/audios/168/105.mp3)

周人许归安成王顼，使司会上士京兆杜杲来聘。上悦，即遣使报之，并赂以黔中地及鲁山郡。

---

![](assets/audios/168/106.mp3)

齐以彭城王浟为太师、录尚书事，平秦王归彦为太傅，尉粲为太保，平阳王淹为太宰，博陵王济为太尉，段韶为大司马，丰州刺史娄睿为司空，赵郡王睿为尚书令，任城王湝为尚书左仆射，并州刺史斛律光为右仆射。娄睿，韶之兄子也。立太子百年为乐陵王。

---

![](assets/audios/168/107.mp3)

丁巳，周主畋于岐阳；十二月，壬午，还长安。

---

![](assets/audios/168/108.mp3)

太子中庶子余姚虞荔、御史中丞孔奂，以国用不足，奏立煮海盐赋及榷酤之科，诏从之。

---

![](assets/audios/168/109.mp3)

初，高祖以帝女丰安公主妻留异之子贞臣，征异为南徐州刺史，异迁延不就。帝即位，复以异为缙州刺史，领东海太守。异屡遣其长史王澌入朝，澌每言朝廷虚弱。异信之，虽外示臣节，恒怀两端，与王琳自鄱阳信安岭潜通使往来。琳败，上遣左卫将军沈恪代异，实以兵袭之。异出军下淮以拒恪，恪与战而败，退还钱塘。异复上表逊谢。时众军方事湘、郢，乃降诏书慰谕，且羁縻之。异知朝廷终将讨己，乃以兵戍下淮及建德以备江路。丙午，诏司空、南徐州刺史侯安都讨之。

---

## 世祖文皇帝上天嘉三年（壬午，公元五六二年）

---

![](assets/audios/168/111.mp3)

春，正月，乙亥，齐主至邺；辛巳，祀南郊；壬午，享太庙；丙戌，立妃胡氏为皇后，子纬为皇太子。后，魏兖州刺史安定胡延之之子也。戊子，大赦。

---

![](assets/audios/168/112.mp3)

己亥，以冯翊王润为尚书左仆射。

---

![](assets/audios/168/113.mp3)

周凉景公贺兰祥卒。

---

![](assets/audios/168/114.mp3)

壬寅，周人凿河渠于蒲州，龙首渠于同州。

---

![](assets/audios/168/115.mp3)

丁未，周以安成王顼为柱国大将军，遣杜果送之南归。

---

![](assets/audios/168/116.mp3)

辛亥，上祀南郊，以胡公配天；二月，辛酉，祀北郊。

---

![](assets/audios/168/117.mp3)

闰月，丁未，齐以太宰、平阳王淹为青州刺史，太傅、平秦王归彦为太宰、冀州刺史。

---

![](assets/audios/168/118.mp3)

归彦为肃宗所厚，恃势骄盈，陵侮贵戚。世祖即位，侍中、开府仪同三司高元海、御史中丞毕义云、黄门郎高干和数言其短，且云：__「归彦威权震主，必为祸乱。」__ 帝亦寻其反覆之迹，渐忌之。伺归彦还家，召魏收于帝前作诏草，除归彦冀州，使干和缮写。昼日，仍敕门司不听归彦辄入宫。时归彦纵酒为乐，经宿不知。至明，欲参，至门知之，大惊而退。及通名谢，敕令早发，别赐钱帛等物甚厚，又敕督将悉送至清阳宫。拜辞而退，莫敢与语，唯赵郡王睿与之久语，时无闻者。

---

![](assets/audios/168/119.mp3)

帝之为长广王也，清都和士开发善握槊、弹琵琶有宠，辟为开府行参军，及即位，累迁给事黄门侍郎。高元海、毕义云、高干和皆疾之，将言其事。士开乃奏元海等交结朋党，欲擅威福。干和由是被疏。义云纳赂于士开，得为兖州刺史。

---

![](assets/audios/168/120.mp3)

帝征江州刺史周迪出镇湓城，又征其子入朝。迪趑且顾望，并不至。其余南江酋帅，私署令长，多不受召，朝廷未暇致讨，但羁縻之。豫章太守周敷独先入朝，进号安西将军，给鼓吹一部，赐又女妓、金帛，令还豫章。迪以敷素出己下，深不平之，乃阴与留异相结，遣其弟方兴将兵袭敷；敷与战，破之。又遣其兄子伏甲船中，诈为贾人，欲袭湓城。未发，事觉，寻阳太守监江州事晋陵华皎遣兵逆击之，尽获其船仗。

---

![](assets/audios/168/121.mp3)

上以闽州刺史陈宝应之父为光禄大夫，子女皆受封爵，命宗正编入属籍。而宝应以留异女为妻，阴与异合。虞荔弟寄，流寓闽中，荔思之成疾，上为荔征之，宝应留不遣。寄尝从容讽以逆顺，宝应辄引它语以乱之。宝应尝使人读《汉书》，卧而听之，至蒯通说韩信曰：__「相君之背，贵不可言。」__ 蹶然起坐，曰：__「可谓智士！」__ 寄曰：__「通一说杀三士，何足称智！岂若班彪《王命》，识所归乎！」__ 

---

![](assets/audios/168/122.mp3)

寄知宝应不可谏，恐祸及己，乃着居士服，居东山寺，阳称足疾。宝应使人烧其屋，寄安卧不动。亲近将扶之出，寄曰：__「吾命有所悬，避将安往！」__ 纵火者自救之。

---

![](assets/audios/168/123.mp3)

乙卯，齐以任城王湝为司徒。

---

![](assets/audios/168/124.mp3)

齐扬州剌史行台王琳数欲南侵，尚书卢潜以为时事未可。上遣移书寿阳，欲与齐和亲。潜以其书奏齐朝，仍上启且请息兵。齐主许之，遣散骑常侍崔瞻来聘，且归南康愍王昙朗之丧。琳由是与潜有隙，更相表列。齐主征琳赴邺，以潜为扬州刺史，领行台尚书。瞻，凌之子也。

---

![](assets/audios/168/125.mp3)

梁末丧乱，铁钱不行，民间私用鹅眼钱。甲子，改铸五铢钱，一当鹅眼之十。

---

![](assets/audios/168/126.mp3)

后梁主安于俭素，不好酒色，虽多猜忌，而抚将士有恩。以封疆褊隘，邑居残毁，干戈日用，郁郁不得志，疽发背而殂；葬平陵，谥曰宣皇帝，庙号中宗。太子岿即皇帝位，改元天保；尊龚太后为太皇太后，王后曰皇太后，母曹贵嫔为皇太妃。

---

![](assets/audios/168/127.mp3)

三月，丙子，安成王顼至建康，诏以为中书监、中卫将军。

---

![](assets/audios/168/128.mp3)

上谓杜杲曰：__「家弟今蒙礼遣，实周朝之惠；然鲁山不返，亦恐未能及此。」__ 杲对曰：__「安成，长安—布衣耳，而陈之介弟也，其价岂止一城而已哉！本朝敦睦九族，恕己及物，上遵太祖遣旨，下思继好之义，是以遣之南归。今乃云以导常之土易骨肉之亲，非使臣之所敢闻也。」__ 上甚惭，曰：__「前言戏之耳。」__ 待杲之礼有加焉。

---

![](assets/audios/168/129.mp3)

顼妃柳氏及子叔宝犹在穰城，上复遣毛喜如周请之，周人皆归之。

---

![](assets/audios/168/130.mp3)

丁丑，以安右将军吴明彻为江州刺史，督高州刺史黄法 、豫章太守周敷共讨周迪。

---

![](assets/audios/168/131.mp3)

甲申，大赦。

---

![](assets/audios/168/132.mp3)

留异始谓台军必自钱塘上，既而侯安都步由诸暨出永康，异大惊，奔桃枝岭，于岩口竖栅以拒之。安都为流矢所中，血流至踝，乘轝指麾，容止不变。因其山势，迮而为堰。会潦水涨满，安都引船入堰，起楼舰与异城等，发拍碎其楼堞。异与其子忠臣脱身奔晋安，依陈宝应。安都虏其妻及余子，尽收铠仗而还。

---

![](assets/audios/168/133.mp3)

异党向文政据新安，上以贞毅将军程文季为新安太守，帅精甲三百径往攻之。文政战败，遂降。文季，灵洗之子也。夏，四月，辛丑，齐武明娄太后殂。齐主不改服，绯袍如故。未几，登三台，置酒作乐，宫女进白袍，帝投诸台下。散骑常侍和士开请止乐，帝怒，挝之。

---

![](assets/audios/168/134.mp3)

乙巳，帝遣使来聘。

---

![](assets/audios/168/135.mp3)

齐青州上言河水清，齐主遣使祭之，改元河清。

---

![](assets/audios/168/136.mp3)

先是，周之群臣受封爵者皆未给租赋。癸亥，始诏柱国等贵臣邑户，听寄食它县。

---

![](assets/audios/168/137.mp3)

五月，庚午，周大赦。

---

![](assets/audios/168/138.mp3)

己丑，齐以右仆射斛律光为尚书令。

---

![](assets/audios/168/139.mp3)

壬辰，周以柱国杨忠为大司空。六月，巳亥，以柱国蜀国公尉迟迥为大司马。

---

![](assets/audios/168/140.mp3)

秋，七月，己丑，纳太子妃王氏，金紫光禄大夫周之女也。

---

![](assets/audios/168/141.mp3)

齐平秦王归彦至冀州，内不自安，欲待齐主如晋阳，乘虚入邺。其郎中令吕思礼告之。诏大司马段韶、司空娄睿讨之。归彦于南境置私驿，闻大军将至，即闭城拒守。长史宇文仲鸾等不从，皆杀之。归彦自称大丞相，有众四万。齐主以都官尚书封子绘，冀州人，祖父世为本州刺史，得人心，使乘传至信都，巡城，谕以祸福，吏民降者相继，城中动静，小大皆知之。

---

![](assets/audios/168/142.mp3)

归彦登城大呼云：__「孝昭皇帝初崩，六军百万，悉在臣手，投身向邺，奉迎陛下。当时不反，今日岂反邪！正恨高元海、毕义云、高干和诳惑圣上，疾忌忠良，但为杀此三人，即临城自刎。」__ 既而城破，单骑北走，至交津，获之，锁送邺。乙巳，载以露车，衔木面缚。刘桃枝临之以刃，击鼓随之，并其子孙十五人皆弃市。命封子绘行冀州事。

---

![](assets/audios/168/143.mp3)

齐主知归彦前谮清河王岳，以归彦家良贱百口赐岳家，赠岳太师。

---

![](assets/audios/168/144.mp3)

丁酉，以段韶为太傅，娄睿为司徒，平阳王淹为太宰，斛律光为司空，赵郡王睿为尚书令，河间王孝琬为左仆射。

---

![](assets/audios/168/145.mp3)

癸亥，齐主如晋阳。

---

![](assets/audios/168/146.mp3)

上遣使聘齐。

---

![](assets/audios/168/147.mp3)

九月，戊辰朔，日有食之。

---

![](assets/audios/168/148.mp3)

以侍中、都官尚书到仲举为尚书右仆射、丹杨尹。仲举，溉之弟子也。

---

![](assets/audios/168/149.mp3)

吴明彻至临川，攻周迪，不能克。丁亥，诏安成王顼代之。

---

![](assets/audios/168/150.mp3)

冬，十月，戊戌，诏以军旅费广，百姓空虚，凡供乘舆饮食衣服及宫中调度，悉从减削；至于百司，宜亦思省约。

---

![](assets/audios/168/151.mp3)

十一月，丁卯，周以赵国公招为益州总管。

---

![](assets/audios/168/152.mp3)

丁丑，齐遣兼散骑常侍封孝琰来聘。十二月，丙辰，齐主还邺。

---

![](assets/audios/168/153.mp3)

齐主逼通昭信李后，曰：__「若不从我，我杀尔儿！」__ 后惧，从之。既而有娠。太原王绍德至阁，不得见，愠曰：__「儿岂不知邪！姊腹大，故不见儿。」__ 后大惭，由是生女不举。帝横刀诟曰：__「杀我女，我何得不杀尔儿！」__ 对后以刀环筑杀绍德。后大哭，帝愈怒，裸后，乱挝之。后号天不已，帝命盛以绢囊，流血淋漉，投诸渠水。良久乃苏，犊车载送妙胜寺为尼。