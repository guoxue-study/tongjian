---
marp: true
title: 陈纪 第五章 陈纪五
theme: uncover
paginate: true
---

# 陈纪 第五章 陈纪五

---

![](assets/audios/171/1.mp3)

起玄黓执徐，尽阏逢敦，凡三年。

---

## 高宗宣皇帝上之下太建四年（壬辰，公元五七二年）

---

![](assets/audios/171/3.mp3)

春，正月，丙午，以尚书仆射徐陵为左仆射牂，中书监王劢为右仆射。

---

![](assets/audios/171/4.mp3)

已巳，齐主祀南郊。

---

![](assets/audios/171/5.mp3)

庚午，上享太庙。

---

![](assets/audios/171/6.mp3)

辛未，齐主赠琅邪王俨为楚恭哀帝以慰太后心，又以俨妃李氏为楚帝后。

---

![](assets/audios/171/7.mp3)

二月，癸西，周遣大将军昌城公深聘于突厥，司宾李除、小宾部贺遂礼聘于齐。深，护之子也。

---

![](assets/audios/171/8.mp3)

已卯，齐以卫菩萨为太尉。辛巳，以并省吏部尚书高元海为尚书左仆射。

---

![](assets/audios/171/9.mp3)

已酉，封皇子叔卿为建安王。

---

![](assets/audios/171/10.mp3)

庚寅，齐以尚书左仆射唐邕为尚书令，侍中祖珽为左仆射。初，胡太后既幽于北宫，珽欲以陆令萱为太后，为令萱言魏保太后故事。且谓人曰：__「陆虽妇人，然实雄杰。自女娲以来，未之有也。」__ 令萱亦谓珽为__「国师」__ 、__「国宝」__ ，由是得仆射。三月，癸卯朔，日有食之。

---

![](assets/audios/171/11.mp3)

初，周太祖为魏相，立左右十二军，总属相府；太祖殂，皆受晋公护处分，凡所征发，非护书不行。护第屯兵侍卫，盛于宫阙。诸子、僚属皆贪残恣横，士民患之。周主深自晦匿，无所关预，人不测其浅深。

---

![](assets/audios/171/12.mp3)

护问稍伯大夫庾季才曰：__「比日天道何如？」__ 季才对曰：__「荷恩深厚，敢不尽言？顷上台有变，公宜归政天子，请老私门。此则享期颐之寿，受旦、 之美，子孙常为籓屏。不然，非复所知。」__ 护沉吟久之，曰：__「吾本志如此，但辞未获免耳。公既王官，可依朝例，无烦别参寡人也。」__ 自是疏之。

---

![](assets/audios/171/13.mp3)

卫公直，帝之母弟也，深昵于护。及沌口之败，坐免官，由是怨护，劝帝诛之，冀得其位。帝乃密与直及右宫伯中大夫宇文神举、内史下大夫太原王轨、右侍上士宇文孝伯谋之。神举，显和之子；孝伯，安化公深之子也。

---

![](assets/audios/171/14.mp3)

帝每于禁中见护，常行家人礼，太后赐护坐，帝立侍于旁。丙辰，护自同州还长安，帝御文安殿见之。因引护入含仁殿谒太后，且谓之曰：__「太后春秋高，颇好饮酒，虽屡谏，未蒙垂纳。兄今入朝，愿更启请。」__ 因出怀中《酒诰》授之，曰：__「以此谏太后。」__ 护既入，如帝所戒读《酒诰》；未毕，帝以玉珽自后击之，护踣于地。帝令宦者何泉以御刀斫之，泉惶惧，斫不能伤。卫公直匿于户内，跃出，斩之。时神举等皆在外，更无知者。

---

![](assets/audios/171/15.mp3)

帝召宫伯长孙览等，告以护已诛，令收护子柱国谭公会、大将军莒公至、崇业公静、正平公干嘉及其弟干基、干光、干蔚、干祖、干威并柱国北地侯龙恩、龙恩弟大将军万寿、大将军刘勇、中外府司录尹公正、袁杰、膳部下大夫李安等，于殿中杀之。览，稚之孙也。

---

![](assets/audios/171/16.mp3)

初，护既杀赵贵等，诸将多不自安。侯龙恩为护所亲，其从弟开府仪同三司植谓龙恩曰：__「主上春秋既富，安危系于数公。若多所诛戮以自立威权，岂唯社稷有累卵之危，恐吾宗亦缘此而败，兄安得知而不言！」__ 龙恩不能从。植又承间言于护曰：__「公以骨肉之亲，当社稷之寄，愿推诚王室，拟迹伊、周，则率土幸甚！」__ 护曰：__「我誓以身报国，卿岂谓吾有他志邪！」__ 又闻其先与龙恩言，阴忌之，植以忧卒。及护败，龙恩兄弟皆死，高祖以植为忠，特免其子孙。

---

![](assets/audios/171/17.mp3)

大司马兼小冢宰、雍州牧齐公宪，素为护所亲任，赏罚之际，皆得参预，权势颇盛。护欲有所陈，多令宪闻奏，其间或有可不，宪虑主相嫌隙，每曲而畅之，帝亦察其心。及护死，召宪入，宪免冠拜谢；帝慰勉之，使诣护第收兵符及诸文籍。卫公直素忌宪，固请诛之，帝不许。

---

![](assets/audios/171/18.mp3)

护世子训为蒲州刺史，是夜，帝遣柱国越公盛乘传征训，至同州，赐死。昌城公深使突厥未还，遣开府仪同三司宇文德赍玺书就杀之。护长史代郡叱罗协、司录弘农冯迁及所新任者，皆除名。

---

![](assets/audios/171/19.mp3)

丁巳，大赦，改元。以宇文孝伯为车骑大将军，与王轨并加开府仪同三司。初，孝伯与帝同日生，太祖爱之，养于第中，幼与帝同学。及即位，欲引致左右，托言欲与孝伯讲习旧经，故护弗之疑也，以为右侍上士，出入卧内，预闻机务。孝伯为人，沉正忠谅。朝政得失，外间细事，无不使帝闻之。

---

![](assets/audios/171/20.mp3)

帝阅护书记，有假托符命妄造异谋者，皆坐诛；唯得庾季才书两纸，盛言纬候灾祥，宜返政归权，帝赐季才粟三百石，帛二百段，迁太中大夫。

---

![](assets/audios/171/21.mp3)

癸亥，以尉迟迥为太师，柱国窦炽为太傅，李穆为太保，齐公宪为大冢宰，卫公直为大司徒，陆通为大司马，柱国辛威为大司寇，赵公招为大司空。

---

![](assets/audios/171/22.mp3)

时帝始亲览朝政，颇事威刑，虽骨肉无所宽借。齐公宪虽迁冢宰，实夺之权。又谓宪侍读裴文举曰：__「昔魏末不纲，太祖辅政；及周室受命，晋公复执大权；积习生常，愚者谓法应如是。岂有年三十天子而可为人所制乎！《诗》云：‘夙夜匪懈，以事一人。’一人，谓天子耳。卿虽陪侍齐公，不得遽同为臣，欲死于所事。宜辅以正道，劝以义方，辑睦我君臣，协和我兄弟，勿令自致嫌疑。」__ 文举咸以白宪，宪指心抚几曰：__「吾之夙心，公宁不知！但当尽忠竭节耳，知复何言！」__ 

---

![](assets/audios/171/23.mp3)

卫公直，性浮诡贪狠，意望大冢宰；既不得，殊怏怏；更请为大司马，欲据兵权。帝揣知其意，曰：__「汝兄弟长幼有序，岂可返居下列！」__ 由是用为大司徒。

---

![](assets/audios/171/24.mp3)

夏，四月，周遣工部成公建、小礼部辛彦之聘于齐。

---

![](assets/audios/171/25.mp3)

庚寅，周追尊略阳公为孝闵皇帝。

---

![](assets/audios/171/26.mp3)

癸巳，周立皇子鲁公赟为太子，大赦。

---

![](assets/audios/171/27.mp3)

五月，癸卯，王劢卒。

---

![](assets/audios/171/28.mp3)

齐尚书右仆射祖珽，势倾朝野。左丞相咸阳王斛律光恶之，遥见，辄骂曰：__「多事乞索小人，欲行何计！」__ 又尝谓诸将曰：__「边境消息，兵马处分，赵令恒与吾辈参论。盲人掌机密以来，全不与吾辈语，正恐误国家事耳。」__ 光尝在朝堂垂帘坐；珽不知，乘马过其前，光怒曰：__「小人乃敢尔！」__ 后珽在内省，言声高慢，光适过，闻之，又怒。珽觉之，私赂光从奴问之，奴曰：__「自公用事，相王每夜抱膝叹曰：‘盲人入，国必破矣！’」__ 穆提婆求娶光庶女，不许。齐主赐提婆晋阳田，光言于朝曰：__「此田，神武帝以来常种禾，饲马数千匹，以拟寇敌。今赐提婆，无乃阙军务也。」__ 由是祖、穆皆怨之。

---

![](assets/audios/171/29.mp3)

斛律后无宠，珽因而间之。光弟羡，为都督、幽州刺史、行台尚书令，亦善治兵，士马精强，鄣候严整，突厥畏之，谓之__「南可汗」__ 。光长子武都，为开府仪同三司，梁、兖二州刺史。

---

![](assets/audios/171/30.mp3)

光虽贵极人臣，性节俭，不好声色，罕接宾客，杜绝馈饷，不贪权势。每朝廷会议，常独后言，言辄合理。或有表疏，令人执笔，口占之，务从省实。行兵仿其父金之法，营舍未定，终不入幕；或竟日不坐，身不脱介胄，常为士卒先。士卒有罪，唯大杖挝背，未尝妄杀，众皆争为之死。自结发从军。未尝败北，深为邻敌所惮。周勋州刺史韦孝宽密为谣言曰：__「百升飞上天，明月照长安。」__ 又曰：__「高山不推自崩，槲木不扶自举。」__ 令谍人传之于邺，邺中小儿歌之于路。珽因续之曰：__「盲老公背受大斧，饶舌老母不得语。」__ 使其妻兄郑道盖奏之。帝以问珽，珽与陆令萱皆曰：__「实闻有之。」__ 珽因解之曰：__「百升者，斛也。盲老公，谓臣也，与国同忧。饶舌老母，似谓女侍中陆氏也。

---

![](assets/audios/171/31.mp3)

斛律累世大将，明月声震关西，丰乐威行突厥，女为皇后，男尚公主，谣言甚可畏也。」__ 帝以问韩长鸾，长鸾以为不可，事遂寝。

---

![](assets/audios/171/32.mp3)

珽又见帝，请间，唯何洪珍在侧。帝曰：__「前得公启，即欲施行，长鸾以为无此理。」__ 珽未对，洪珍进曰：__「若本无意则可；既有此意而不决行，万一泄露，如何？」__ 帝曰：__「洪珍言是也。」__ 然犹未决。会丞相府佐封士让密启云：__「光前西讨还，敕令散兵，光引兵逼帝城，将行不轨，事不果而止。家藏弩甲，奴僮千数，每遣使往丰乐、武都所，阴谋往来。若不早图，恐事不可测。」__ 帝遂信之，谓何洪珍曰：__「人心亦大灵，我前疑其欲反，果然。」__ 帝性怯，恐即有变，令洪珍驰召祖珽告之：__「欲召光，恐其不从命。」__ 珽请__「遣使赐以骏马，语云：‘明日将游东山，王可乘此同行。’光必入谢，因而执之。」__ 帝如其言。

---

![](assets/audios/171/33.mp3)

六月，戊辰，光入，至凉风堂，刘桃枝自后扑之，不仆，顾曰：__「桃枝常为如此事。我不负国家。」__ 桃枝与三力士以弓弦罥其颈，拉而杀之，血流于地，刬之，迹终不灭。于是下诏称其谋反，并杀其子开府仪同三司世雄、仪同三司恒伽。

---

![](assets/audios/171/34.mp3)

祖珽使二千石郎邢祖信簿录光家。珽于都省问所得物，祖信曰：__「得弓十五，宴射箭百，刀七，赐槊。」__ 珽厉声曰：__「更得何物？」__ 曰：__「得枣杖二十束，拟奴仆与人斗者，不问曲直，即杖之一百。」__ 珽大惭，乃下声曰：__「朝廷已加重刑，郎中何宜为雪！」__ 及出，人尤其抗直，祖信慨然曰：__「贤宰相尚死，我何惜余生！」__ 齐主遣使就州斩斛律武都，又遣中领军贺拔伏恩乘驿捕斛律羡，仍以洛州行台仆射中山独孤永业代羡，与大将军鲜于桃枝发定州骑卒续进。伏恩等至幽州，门者白：__「使人衷甲，马有汗，宜闭城门。」__ 羡曰：__「敕使岂可疑拒！」__ 出见之。伏恩执而杀之。初，羡常以盛满为惧，表解所职，不许。临刑，叹曰：__「富贵如此，女为皇后，公主满家，常使三百兵，何得不败！」__ 及其五子伏护、世达、世迁、世辨、世酋皆死。

---

![](assets/audios/171/35.mp3)

周主闻光死，为之大赦。

---

![](assets/audios/171/36.mp3)

祖珽与侍中高元海共执齐政。元海妻，陆令萱之甥也，元海数以令萱密语告珽。珽求为领军，齐主许之，元海密言于帝曰：__「孝征汉人，两目又盲，岂可为领军！」__ 因言珽与广宁王孝珩交结，由是中止。珽求见，自辨，且言：__「臣与元海素嫌，必元海谮臣。」__ 帝弱颜，不能讳，以实告之，珽因元海与司农卿尹子华等结为朋党。又以元海所泄密语告令萱，令萱怒，出元海为郑州刺史。子华等皆被黜。

---

![](assets/audios/171/37.mp3)

珽自是专主机衡，总知骑兵、外兵事，内外亲戚，皆得显位。帝常令中要人扶侍出入，直至永巷，每同御榻论决政事，委任之重，群臣莫比。

---

![](assets/audios/171/38.mp3)

秋，七月，遣使如周。

---

![](assets/audios/171/39.mp3)

八月，庚午，齐废皇后斛律氏为庶人。以任城王湝为右丞相，冯翊王润为太尉，兰陵王长恭为大司马，广宁王孝珩为大将军，安德王延宗为大司徒。

---

![](assets/audios/171/40.mp3)

齐使领军封辅相聘于周。

---

![](assets/audios/171/41.mp3)

辛未，周使司城中大夫杜杲来聘。上谓之曰：__「若欲合从图齐，宜以樊、邓见与。」__ 对曰：__「合从图齐，岂弊邑之利！必须城镇，宜待得之于齐，先索汉南，使臣不敢闻命。」__ 

---

![](assets/audios/171/42.mp3)

初，齐胡太后自愧失德，欲求悦于齐主，乃饰其兄长仁之女置宫中，令帝见之，帝果悦，纳为昭仪。又斛律后废，陆令萱欲立穆夫人；太后欲立胡昭仪，力不能遂，乃卑辞厚礼以求令萱，结为姊妹。令萱亦以胡昭仪宠幸方隆，不得已，与祖珽白帝立之。戊子，立皇后胡氏。

---

![](assets/audios/171/43.mp3)

已丑，齐以北平王仁坚为尚书令，特进许季良为左仆射，彭城王宝德为右仆射。

---

![](assets/audios/171/44.mp3)

癸已，齐主如晋阳。

---

![](assets/audios/171/45.mp3)

九月，庚子朔，日有食之。

---

![](assets/audios/171/46.mp3)

辛亥，大赦。

---

![](assets/audios/171/47.mp3)

冬，十月，庚午，周诏：__「江陵所虏充官口者，悉免为民。」__ 

---

![](assets/audios/171/48.mp3)

辛未，周遣小匠师杨勰等来聘。周绥德公陆通卒。

---

![](assets/audios/171/49.mp3)

乙酉，上享太庙。

---

![](assets/audios/171/50.mp3)

齐陆令萱欲立穆昭仪为皇后，每私谓齐主曰：__「岂有男为皇太子，而身为婢妾者乎！」__ 胡后有宠于帝，不可离间。令萱乃使人行厌蛊之术，旬朔之间，胡后精神恍惚，言笑无恒，帝渐畏而恶之。令萱一旦忽以皇后服御衣被穆昭仪，又别造宝帐，爰及枕席器玩，莫非珍奇。坐昭仪于帐中，谓帝曰：__「有一圣女出，将大家看之。」__ 及见昭仪，令萱乃曰：__「如此人不作皇后，遣何物人作！」__ 帝纳其言。

---

![](assets/audios/171/51.mp3)

甲午，立穆氏为右皇后，以胡氏为左皇后。

---

![](assets/audios/171/52.mp3)

十一月，庚戌，周主行如羌桥，集长安以东诸军都督以上，颁赐有差。乙卯，还宫。以赵公招为大司马。

---

![](assets/audios/171/53.mp3)

壬申，周主如斜谷，集长安以西诸军都督以上，颁赐有差。丙戌，还宫。

---

![](assets/audios/171/54.mp3)

庚寅，周主游道会苑，以上善殿壮丽，焚之。

---

![](assets/audios/171/55.mp3)

十二月，辛巳，周主祀南郊。

---

![](assets/audios/171/56.mp3)

齐胡后之立，非陆令萱意，令萱一旦于太后前作色而言曰：__「何物亲侄，作如此语！」__ 太后问其故，令萱曰：__「不可道。」__ 固问之，乃曰：__「语大家云：‘太后行多非法，不可以训。’__「太后大怒，呼后出，立剃其发，送还家。辛丑，废胡后为庶人。然齐主犹思之，每致物以通意。

---

![](assets/audios/171/57.mp3)

自是令萱与其子侍中穆提婆势倾内外，卖官鬻狱，聚敛无厌。每一赐与，动倾府藏。令萱则自太后以下，皆受其指麾；提婆则唐邕之徒，皆重足屏气；杀生与夺，唯意所欲。

---

![](assets/audios/171/58.mp3)

乙巳，周以柱国田弘为大司空。

---

![](assets/audios/171/59.mp3)

乙卯，周主享太庙。

---

![](assets/audios/171/60.mp3)

是岁，突厥木杆可汗卒，复舍其子大逻便而立其弟，是为佗钵可汗。佗钵以摄图为尔伏可汗，统其东面；又以其弟褥但可汗之子为步离可汗，居西面。周人与之和亲，岁给缯絮锦彩十万段。突厥在长安者，衣锦食肉，常以千数。齐人亦畏其为寇，争厚赂之。佗钵益骄，谓其下曰：__「但使我在南两儿常孝，何忧于贫！」__ 

---

![](assets/audios/171/61.mp3)

阿史那后无宠于周主，神武公窦毅尚襄阳公主，生女尚幼，密言于帝曰：__「今齐、陈鼎峙，突厥方强，愿舅抑情慰抚，以生民为念！」__ 帝深纳之。

---

## 高宗宣皇帝上之下太建五年（癸巳，公元五七三年）

---

![](assets/audios/171/63.mp3)

春，正月，癸酉，以吏部尚书沈君理为右仆射。戊寅，齐以并省尚书令高阿那肱录尚书事，总知外兵及内省机密，与侍中城阳王穆提婆、领军大将军昌黎王韩长鸾共处衡轴，号曰__「三贵」__ ，蠹国害民，日月滋甚。

---

![](assets/audios/171/64.mp3)

长鸾弟万岁，子宝行、宝信，并开府仪同三司，万岁仍兼侍中，宝行、宝信皆尚公主。每群臣旦参，帝常先引长鸾顾访，出后，方引奏事官。若不视事，内省有急奏事，皆附长鸾奏闻。军国要密，无不经手。尤疾士人，朝夕宴私，唯事谮诉。常带刀走马，未尝安行，嗔目张拳，有啖人之势。朝士咨事，莫敢仰视，动致呵叱。每骂云：__「汉狗大不可耐，唯须杀之！」__ 

---

![](assets/audios/171/65.mp3)

庚辰，齐遣崔象来聘。

---

![](assets/audios/171/66.mp3)

辛巳，上祀南郊；甲午，享太庙；二月，辛丑，祀明堂。

---

![](assets/audios/171/67.mp3)

乙巳，齐立右皇后穆氏为皇后。穆后母名轻霄，本穆氏之婢也，面有黥字。后既以陆令萱为母，穆提婆为外家，号令萱曰__「太姬」__ 。太姬者，齐皇后母号也，视一品，班在长公主上。由是不复问轻霄。轻霄自疗面，欲求见后，太姬使禁掌之，竟不得见。

---

![](assets/audios/171/68.mp3)

齐主颇好文学。丙午，祖珽奏置文林馆，多引文学之士以充之，谓之待诏；以中书侍即博陵李德林、黄门侍郎琅邪颜之推同判馆事，又命共撰《修文殿御览》。

---

![](assets/audios/171/69.mp3)

甲寅，周太子赟巡省西土。

---

![](assets/audios/171/70.mp3)

乙卯，齐以北平王坚录尚书事。丁巳，齐主如晋阳。

---

![](assets/audios/171/71.mp3)

壬戌，周遣司会侯莫陈凯等聘于齐。

---

![](assets/audios/171/72.mp3)

庚辰，齐主还邺。

---

![](assets/audios/171/73.mp3)

三月，己卯，周太子于岐州获二白鹿以献，周主诏曰：__「在德不在瑞。」__ 

---

![](assets/audios/171/74.mp3)

帝谋伐齐，公卿各有异同，唯镇前将军吴明彻决策请行。帝谓公卿曰：__「朕意已决，卿可共举元帅。」__ 众议以中权将军淳于量位重，共署推之。尚书左仆射徐陵独曰：__「吴明彻家在淮左，悉彼风俗；将略人才，当今亦无过者。」__ 都官尚书河东裴忌曰：__「臣同徐仆射。」__ 陵应声曰：__「非但明彻良将，裴忌即良副也。」__ 壬午，分命众军，以明彻都督征讨诸军事，忌监军事，统众十万伐齐。明彻出秦郡。都督黄法 出历阳。

---

![](assets/audios/171/75.mp3)

夏，四月，己亥，周主享太庙。

---

![](assets/audios/171/76.mp3)

癸卯，前巴州刺史鲁广达与齐师战于大岘，破之。

---

![](assets/audios/171/77.mp3)

戊申，齐以兰陵王长恭为太保，南阳王绰为大司马，安德王延宗为太尉，武兴王普为司徒，开府仪同三司宜阳王赵彦深为司空。

---

![](assets/audios/171/78.mp3)

齐人于秦郡置秦州，州前江浦通涂水，齐人以大木为栅于水中。辛亥，吴明彻遣豫章内史程文季将骁勇拔其栅，克之。文季，灵洗之子也。齐人议御陈师，开府仪同三司王纮曰：__「官军比屡失利，人情骚动。若复出顿江、淮，恐北狄、西寇乘弊而来，则世事去矣。莫若薄赋省徭，息民养士，使朝廷协睦，遐迩归心。天下皆当肃清，岂直陈氏而已。」__ 不从。遣军救历阳，庚申，黄法 击破之。又遣开府仪同三司尉破胡、长孙洪略救秦州。

---

![](assets/audios/171/79.mp3)

赵彦深私问计于秘书监源文宗曰：__「吴贼侏张，遂至于此。弟往为秦、泾刺史，悉江、淮间情事，今何术以御之？」__ 文宗曰：__「朝廷精兵，必不肯多付诸将；数千已下，适足为吴人之饵。尉破胡人品，王之所知。败绩之事，匪朝伊夕。国家待遇淮南，失之同于蒿箭。如文宗计者，不过专委王琳，招募淮南三四万人，风俗相通，能得死力；兼令旧将将兵屯于淮北，足以固守。且琳之于顼，必不肯北面事之，明矣。窃谓此计之上者。若不推赤心于琳，更遣余人制肘，复成速祸，弥不可为。」__ 彦深叹曰：__「弟此策诚足制胜千里，但口舌争之十日，已不见从。时事至此，安可尽言！」__ 因相顾流涕。文宗名彪，以字行，子恭之子也。

---

![](assets/audios/171/80.mp3)

文宗子师为左外兵郎中，摄祠部，尝白高阿那肱：__「龙见当雩。」__ 阿那肱惊曰：__「何处龙见？其色如何？」__ 师曰：__「龙星初见，礼当雩祭，非真龙也。」__ 阿那肱怒曰：__「汉儿多事，强知星宿！」__ 遂不祭。师出。窃叹曰：__「礼既废矣，齐能久乎！」__ 

---

![](assets/audios/171/81.mp3)

齐师选长大有膂力者为前队，又有苍头、犀角、大力，其锋甚锐，又有西域胡，善射，弦无虚发，众军尤惮之。辛酉，战于吕梁。将战，吴明彻谓巴山太守萧摩诃曰：__「若殪此胡，则彼军夺气，君才不减关羽矣。」__ 摩诃曰：__「愿示其状，当为公取之。」__ 明彻乃召降人有识胡者，使指示之，自酌酒以饮摩诃。摩诃饮毕，驰马冲齐军。胡挺身出陈前十余步，彀弓未发，摩诃遥掷铣鋧，正中其额，应手而仆。齐军大力十余人出战，摩诃又斩之。于是齐军大败，尉破胡走，长孙洪略战死。

---

![](assets/audios/171/82.mp3)

破胡之出师也，齐人使侍中王琳与之俱。琳谓破胡曰：__「吴兵甚锐，宜以长策制之，慎勿轻斗！」__ 破胡不从而败，琳单骑仅免，还，至彭城，齐人即使之赴寿阳召募以拒陈师，复以卢潜为扬州道行台尚书。

---

![](assets/audios/171/83.mp3)

甲子，南谯太守徐槾克石粱城。五月，己巳，瓦梁城降。癸酉，阳平郡降。甲戌，徐槾克庐江城。历阳窘蹙乞降，黄法 缓之，则又拒守。法 怒，帅卒急攻，丙子，克之，尽杀戍卒。进军合肥，合肥朔旗请降，法 禁侵掠，抚劳戍卒，与之盟而纵之。

---

![](assets/audios/171/84.mp3)

丁丑，周以柱国侯莫陈琼为大宗伯，荥阳公司马消难为大司寇，江陵总管陆腾为大司空。琼，崇之弟也。

---

![](assets/audios/171/85.mp3)

己卯，齐北高唐郡降。辛巳，诏南豫州刺史黄法 徒镇历阳。乙酉，南齐昌太守黄咏克齐昌外城。丙戌，庐陵内史任忠军于东关，克其东、西二城，进克蕲城；戊子，又克谯郡城。秦州城降。癸巳，瓜步、胡墅二城降。帝以秦郡，吴明彻之乡里，诏具太牢，令拜祠上冢，文武羽仪甚盛，乡人荣之。

---

![](assets/audios/171/86.mp3)

齐自和士开用事以来，政体隳紊。及祖珽执政，颇收举才望，内外称美。珽复欲增损政务，沙汰人物，官号服章，并依故事。又欲黜诸阉竖及群小辈，为政治之方，陆令萱、穆提婆议颇同异。珽乃讽御史中丞丽伯律，令劾主书王子冲纳赂。知其事连提婆，欲使赃罪相及，望因此并坐及令萱。犹恐齐主溺于近习，欲引后党为援，乃请以胡后兄君瑜为侍中、中领军；又征君瑜兄梁州刺史君璧，欲以为御史中丞。令萱闻而怀怒，百方排毁，出君瑜为金紫光禄大夫，解中领军；君璧还镇梁州。胡后之废，颇亦由此。释王子冲不问。

---

![](assets/audios/171/87.mp3)

珽日以益疏，诸宦者更共谮之。帝以问陆令萱，令萱悯默不对，三问，乃下床拜曰：__「老婢应死。老婢始闻和士开言孝征多才博学，意谓善人，故举之。比来观之，大是奸臣。人实难知，老婢应死。」__ 帝令韩长鸾检按。长鸾素恶珽，得其诈出敕受赐等十余事。帝以尝与之重誓，故不杀，解珽侍中、仆射，出为北徐州刺史。珽求见帝，长鸾不许，遣人推出柏阁，珽坐，不肯行，长鸾令牵曳而出。

---

![](assets/audios/171/88.mp3)

癸巳，齐以领军穆提婆为尚书左仆射，侍中、中书监段孝言为右仆射。孝言，韶之弟也。初，祖珽执政，引孝言为助，除吏部尚书。孝言凡所进擢，非贿则旧，求仕者或于广会膝行跪伏，公自陈请，孝言气色扬扬，以为己任，随事酬许。将作丞崔成忽于众中抗言曰：__「尚书，天下尚书，岂独段家尚书也！」__ 孝言无辞以应，唯厉色遣下而已。既而与韩长鸾等共构祖珽，逐而代之。

---

![](assets/audios/171/89.mp3)

齐兰陵武王长恭，貌美而勇，以邙山之捷，威名大盛，武士歌之，为《兰陵王入陈曲》，齐主忌之。及代段韶督诸军攻定阳，颇务聚敛，其所亲尉相愿问之曰：__「王受朝寄，何得如此？」__ 长恭未应。相愿曰：__「岂非以邙山之捷，欲自秽乎？」__ 长恭曰：__「然。」__ 相愿曰：__「朝廷若忌王，即当用此为罪，无乃避祸而更速之乎！」__ 长恭涕泣前膝问计，相愿曰：__「王前既有功，今复告捷，声威太重。宜属疾在家，勿预时事。」__ 长恭然其言，未能退。及江、淮用兵，恐复为将，叹曰：__「我去年面肿，今何不发！」__ 自是有疾不疗。齐主遣使鸩杀之。

---

![](assets/audios/171/90.mp3)

六月，郢州刺史李综克滠口城。乙巳，任忠克合州外城。庚戌，淮阳，沐阳郡并弃城走。

---

![](assets/audios/171/91.mp3)

壬子，周皇孙衍生。齐主游南苑，从官赐死者六十人。以高阿那肱为司徒。

---

![](assets/audios/171/92.mp3)

癸丑，程文季攻齐泾州，拔之。乙卯，宣毅司马湛陀克新蔡城。

---

![](assets/audios/171/93.mp3)

丙辰，齐使开府仪同三司王纮聘于周。

---

![](assets/audios/171/94.mp3)

癸亥，黄法 克合州。吴明彻进攻仁州，甲子，克之。

---

![](assets/audios/171/95.mp3)

治明堂。

---

![](assets/audios/171/96.mp3)

秋，七月，戊辰，齐遣尚书左丞陆骞将兵二万救齐昌，出自巴、蕲，遇西阳太守汝南周炅。炅留羸弱，设疑兵以当之，身帅精锐，由间道邀其后，大破之。己巳，征北大将军吴明彻军至峡口，克其北岸城；南岸守者弃城走。周炅克巴州。淮北、绛城及谷阳士民，并杀其戍主，以城降。

---

![](assets/audios/171/97.mp3)

齐巴陵王王琳与扬州刺史王贵显保寿阳外郭，吴明彻以琳初入，众心未固，丙戌，乘夜攻之，城溃，齐兵退据相国城及金城。

---

![](assets/audios/171/98.mp3)

八月，乙未，山阳城降。壬寅，盱眙城降，壬子，戎昭将军徐敬辩克海安城。青州东海城降。戊午，平固侯敬泰等克晋州。九月，甲子，阳平城降。壬申，高阳太守沈善庆克马头城。甲戌，齐安城降。丙子，左卫将军樊毅克广陵楚子城。

---

![](assets/audios/171/99.mp3)

壬午，周太子赟纳妃杨氏。妃，大将军随公坚之女也。

---

![](assets/audios/171/100.mp3)

太子好昵近小人，左宫正宇文孝伯言于周主曰：__「皇太子四海所属，而德声未闻。臣忝宫官，实当其责。且春秋尚少，志业未成，请妙选正人，为其师友，调护圣质，犹望日就月将。如或不然，悔无及矣！」__ 帝敛容曰：__「卿世载鲠直，竭诚所事。观卿此言，有家风矣。」__ 孝伯拜谢曰：__「非言之难，受之难也。」__ 帝曰：__「正人岂复过卿！」__ 于是以尉迟运为右宫正。运，迥之弟子也。

---

![](assets/audios/171/101.mp3)

帝尝问万年县丞南阳乐运曰：__「卿言太子何如人？」__ 对曰：__「中人。」__ 帝顾谓齐公宪曰；__「百官佞我，皆称太子聪明睿智。唯运所言忠直耳。」__ 因问运中人之状。对曰：__「如齐桓公是也：管仲相之则霸，竖貂辅之则乱，可与为善，可与为恶。」__ 帝曰：__「我知之矣。」__ 乃妙选宫官以辅之。仍擢运为京兆丞。太子闻之，意甚不悦。

---

![](assets/audios/171/102.mp3)

癸未，沈君理卒。

---

![](assets/audios/171/103.mp3)

壬辰晦，前鄱阳内史鲁天念克黄城。冬，十月，甲午，郭默城降。

---

![](assets/audios/171/104.mp3)

己亥，以特进领国子祭酒周弘正为尚书右仆射。

---

![](assets/audios/171/105.mp3)

齐国子祭酒张雕，以经授齐主为侍读，帝甚重之。雕与宠胡何洪珍相结，穆提婆、韩长鸾等恶之。洪珍荐雕为侍中，加开府仪同三司，奏度支事，大为帝所委信，常呼__「博士」__ 。雕自以出于微贱，致位大臣，欲立效以报恩，论议抑扬，无所回避，省宫掖不急之费，禁约左右骄纵之臣，数讥切宠要，献替帷幄，帝亦深倚仗之。雕遂以澄清为己任，意气甚高，贵幸皆侧目，阴谋陷之。

---

![](assets/audios/171/106.mp3)

尚书左丞封孝琰，隆之之弟子也，与侍中崔季舒，皆为祖珽所厚。孝琰尝谓珽曰：__「公是衣冠宰相，异于余人。」__ 近习闻之，大以为恨。

---

![](assets/audios/171/107.mp3)

会齐主将如晋阳，季舒与张雕议，以为：__「寿阳被围，大军出拒之，信使往还，须禀节度。且道路小人，或相惊恐，以为大驾向并州，畏避南寇。若不启谏，恐人情骇动。」__ 遂与从驾文官连名进谏。时贵臣赵彦深、唐邕、段孝言等，意有异同，季舒与争，未决。长鸾遽言于帝曰：__「诸汉官连名总署，声云谏幸并州，其实未必不反，宜加诛戮。」__ 辛丑，齐主悉召已署名者集含章殿，斩季舒、雕、孝琰及散骑常侍刘逖、黄门侍郎裴泽、郭遵于殿庭，家属皆徙北边，妇女配奚官，幼男下蚕室，没入赀产。癸卯，遂如晋阳。

---

![](assets/audios/171/108.mp3)

吴明彻攻寿阳，堰肥水以灌城，城中多病肿泄，死者什六七。齐行台右仆射琅邪皮景和等救寿阳，以尉破胡新败，怯懦不敢前，屯于淮口，敕使屡促之。然始渡淮，众数十万，去寿阳三十里，顿军不进。诸将皆惧，曰：__「坚城未拔，大援在近，将若之何？」__ 明彻曰：__「兵贵神速，而彼结营不进，自挫其锋，吾知其不敢战，明矣。」__ 乙巳，躬擐甲胄，四面疾攻，一鼓拔之，生擒王琳、王贵显、卢潜及扶风王可朱浑道裕、尚书左丞李騊駼送建康。景和北遁，尽收其驼马辎重。

---

![](assets/audios/171/109.mp3)

琳体貌闲雅，喜怒不形于色；强记内敏，军府佐吏千数，皆能识其姓名；刑罚不滥，轻财爱士，得将卒心；虽失地流寓在邺，齐人皆重其忠义。及被擒，故麾下将卒多在明彻军中，见者皆歔欷，不能仰视，争为之请命及致资给。明彻恐其为变，遣使追斩之于寿阳东二十里，哭者声如雷。有一叟以酒脯来祭，哭尽哀，收其血而去。田夫野老，知与不知，闻者莫不流涕。

---

![](assets/audios/171/110.mp3)

齐穆提婆、韩长鸾闻寿阳陷，握槊不辍，曰：__「本是彼物，从其取去。」__ 齐主闻之，颇以为忧，提婆等曰：__「假使国家尽失黄河以南，犹可作一龟兹国。更可怜人生如寄，唯当行乐，何用愁为！」__ 左右嬖臣因共赞和之，帝即大喜，酣饮鼓舞，仍使于黎阳临河筑城戍。

---

![](assets/audios/171/111.mp3)

丁未，齐遣兵万人至颍口，樊毅击走之。辛亥，遣兵援苍陵，又破之。齐主以皮景和全军而还，赏之，除尚书令。

---

![](assets/audios/171/112.mp3)

丙辰，诏以寿阳复为豫州，以黄城为司州。以明彻为都督豫、合等六州诸军事、车骑大将军、豫州刺史，遣谒者萧淳风就寿阳册命，于城南设坛，士卒二十万，陈旗鼓戈甲。明彻登坛拜受，成礼而退，将卒荣之。上置酒，举杯属徐陵曰：__「赏卿知人。」__ 陵避席曰：__「定策圣衷，非臣力也。」__ 以黄法氍为征西大将军、合州刺史。

---

![](assets/audios/171/113.mp3)

戊午，湛陀克齐昌城。十一月，甲戌，淮阴城降。庚辰，威虏将军刘桃枝克朐山城。辛巳，樊毅克济阴城。己丑，鲁广达攻济南徐州，克之；以广达为北徐州刺史，镇其地。

---

![](assets/audios/171/114.mp3)

齐北徐州民多起兵以应陈，逼其州城。祖珽命不闭城门，禁人不得出衢路，城中寂然。反者不测其故，疑人走城空，不设备。珽忽令鼓噪震天，反者皆惊走。既而复结陈向城，珽令录事参军王君植将兵拒之，自乘马临陈左右射。反者先闻其盲，谓其必不能出，忽见之，大惊。穆提婆欲令城陷，不遣援兵，珽且战且守，十余日，反者竟散走。

---

![](assets/audios/171/115.mp3)

诏悬王琳首于建康市。故吏梁骠骑仓曹参军朱瑒致书徐陵求其首，曰：__「窃以典午将灭，徐广为晋家遗老；当涂已谢，马孚称魏室忠臣。梁故建宁公琳，当离乱之辰，总方伯之任，天厌梁德，尚思匡继，徒蕴包胥之志，终遘苌弘之眚，至使身没九泉，头行千里。伏惟圣恩博厚，明诏爰发，赦王经之哭，许田横之葬。不使寿春城下，唯传报葛之人；沧洲岛上，独有悲田之客。」__ 陵为之启上。十二月，壬辰朔，并熊昙朗等首皆还其亲属。瑒瘗琳于八公山侧，义故会葬者数千人。瑒间道奔齐，别议迎葬，寻有寿阳人茅智胜等五人，密送其柩于邺。齐赠琳开府仪同三司、录尚书事，谥曰忠武王，给辒辌车以葬之。

---

![](assets/audios/171/116.mp3)

癸巳，周主集群臣及沙门、道士，帝自升高坐，辨三教先后，以儒为先，道为次，释为后。

---

![](assets/audios/171/117.mp3)

乙未，谯城降。

---

![](assets/audios/171/118.mp3)

乙巳，立皇子叔明为宜都王，叔献为河东王。

---

![](assets/audios/171/119.mp3)

壬午，任忠克霍州。

---

![](assets/audios/171/120.mp3)

诏征安州刺史周炅入朝。初，梁定州刺史田龙升以城降，诏仍旧任。及炅入朝，龙升以江北六州、七镇叛入于齐，齐遣历阳王景安将兵应之。诏以炅为江北道大都督，总众军以讨龙升，斩之。景安退走，尽复江北之地。

---

![](assets/audios/171/121.mp3)

是岁，突厥求昏于齐。

---

## 高宗宣皇帝上之下太建六年（甲午，公元五七四年）

---

![](assets/audios/171/123.mp3)

春，正月，壬戌朔，周齐公宪等七人进爵为王。

---

![](assets/audios/171/124.mp3)

己巳，周主享太庙；乙亥，耕藉田。

---

![](assets/audios/171/125.mp3)

壬子，上享太庙。甲申，广陵金城降。

---

![](assets/audios/171/126.mp3)

二月，壬午朔，日有食之。

---

![](assets/audios/171/127.mp3)

乙未，齐主还邺。

---

![](assets/audios/171/128.mp3)

丁酉，周纪国公贤等六人进爵为王。

---

![](assets/audios/171/129.mp3)

辛亥，上耕藉田。

---

![](assets/audios/171/130.mp3)

齐朔州行台南安王思好，本高氏养子，骁勇，得边镇人心。齐主使嬖臣斫骨光弁至州，光弁不礼于思好，思好怒，遂反，云__「欲入除君侧之恶。」__ 进军至阳曲，自号大丞相。武卫将军赵海在晋阳，苍猝不暇奏，矫诏发兵拒之。帝闻变，使尚书令唐邕等驰之晋阳。辛丑，帝勒兵继进。未至，思好军败，投水死。其麾下二千人，刘桃枝围之，且杀且招，终不降，以至于尽。

---

![](assets/audios/171/131.mp3)

先是，有人告思好谋反，韩长鸾女适思好子，奏言：__「是人诬告贵臣，不杀无以息后。」__ 乃斩之。思好既诛，告者弟伏阙下求赠官，长鸾不为通。

---

![](assets/audios/171/132.mp3)

丁未，齐主还邺。甲寅，以唐邕为录尚书事。

---

![](assets/audios/171/133.mp3)

乙卯，周主如云阳宫。

---

![](assets/audios/171/134.mp3)

丙辰，周大赦。

---

![](assets/audios/171/135.mp3)

庚申，周叱奴太后有疾。三月，辛酉，周主还长安。癸酉，太后殂。帝居倚庐，朝夕进一溢米。群臣表请，累旬乃止。命太子总厘庶政。

---

![](assets/audios/171/136.mp3)

卫王直谮齐王宪于帝曰：__「宪饮酒食肉，无异平日。」__ 帝曰：__「吾与齐王异生，俱非正嫡。特以吾故，同袒括发。汝当愧之，何论得失！汝，亲太后之子，特承慈爱；但当自勉，无论他人。」__ 

---

![](assets/audios/171/137.mp3)

夏，四月，乙卯，齐遣侍中薛孤康买吊于周，且会葬。

---

![](assets/audios/171/138.mp3)

初，齐世祖为胡后造珠裙袴，所费不可胜计；为火所焚。至是，齐主复为穆后营之。使商胡赍锦彩三万，与吊使偕往市珠。周人不与，齐主竟自造之。及穆后爱衰，其侍婢冯小怜大幸，拜为淑妃；与齐主坐则同席，出则并马，誓同生死。

---

![](assets/audios/171/139.mp3)

五月，庚申，同葬文宣皇后于永固陵，周主跣行至陵所。辛酉，诏曰：__「三年之丧，达于天子。但军国务重，须自听朝。衰麻之节，苫庐之礼，率遵前典，以申罔极。百僚宜依遗令，既葬而除。」__ 公卿固请依权制，帝不许，卒申三年之制。五服之内，亦令依礼。

---

![](assets/audios/171/140.mp3)

庚午，齐大赦。

---

![](assets/audios/171/141.mp3)

齐人恐陈师渡淮，使皮景和屯西兖州以备之。丙子，周禁佛、道二教，经、像悉毁，罢沙门、道士，并令还俗。并禁诸淫祀，非祀典所载者尽除之。

---

![](assets/audios/171/142.mp3)

六月，壬辰，周弘正卒。

---

![](assets/audios/171/143.mp3)

壬子，周更铸五行大布钱，一当十，与布泉并行。

---

![](assets/audios/171/144.mp3)

戊午，周立通道观以壹圣贤之教。

---

![](assets/audios/171/145.mp3)

秋，七月，庚申，周主如云阳，以右宫正尉迟运兼司武，与薛公长孙览辅太子守长安。

---

![](assets/audios/171/146.mp3)

初，帝取卫王直第为东宫，使直自择所居。直历观府署，无如意者；末取废陟屺寺，欲居之。齐王宪谓直曰：__「弟子孙多，此无乃褊小？」__ 直曰：__「一身尚不自容，何论子孙！」__ 直尝从帝校猎而乱行，帝对众挞之。直积怨愤，因帝在外，遂作乱。乙酉，帅其党袭肃章门。长孙览惧，奔诣帝所。尉迟运偶在门中，直兵奄至，手自阖门。直党与运争门，斫伤运指，仅而得闭。直久不得入，纵火焚门。运恐火尽，直党得进，取宫中材木及床榻以益火，膏油灌之，火转炽。久之，直不得进，乃退。运帅留守兵，因其退而击之，直大败，帅百余骑奔荆州。戊子，帝还长安。八月，辛卯，擒直，废为庶人，囚于别宫，寻杀之。以尉迟运为大将军，赐赉甚厚。

---

![](assets/audios/171/147.mp3)

丙申，周主复如云阳。

---

![](assets/audios/171/148.mp3)

癸丑，齐主如晋阳。甲辰，齐以高劢为尚书右仆射。

---

![](assets/audios/171/149.mp3)

九月，庚申，周主如同州。

---

![](assets/audios/171/150.mp3)

冬，十月，丙申，周遣御正弘农杨尚希、礼部卢恺来聘。恺，柔之子也。

---

![](assets/audios/171/151.mp3)

甲寅，周主如蒲州；丙辰，如同州；十一月，甲戌，还长安。

---

![](assets/audios/171/152.mp3)

十二月，戊戌，以吏部尚书王瑒为右仆射，度支尚书孔奂为吏部尚书。瑒，冲之子也。

---

![](assets/audios/171/153.mp3)

时新复淮、泗，攻战、降附，功赏纷纭。奂识鉴精敏，不受请托，事无凝滞，人皆悦服。湘州刺史始兴王叔陵，屡讽有司，求为三公。奂曰：__「衮章之职，本以德举，未必皇枝。」__ 因以白帝，帝曰：__「始兴那忽望公！且朕儿为公，须在鄱阳王后。」__ 奂曰：__「臣之所见，亦如圣旨。」__ 

---

![](assets/audios/171/154.mp3)

齐定州刺史南阳王绰，喜为残虐，尝出行，见妇人抱儿，夺以饲狗。妇人号哭，绰怒，以儿血涂妇人，纵狗使食之。常云：__「我学文宣伯之为人。」__ 齐主闻之，锁诣行在，至而宥之。问：__「在州何事最乐？」__ 对曰：__「多聚蝎于器，置狙其中，观之极乐。」__ 帝即命夜索蝎一斗，比晓，得三二升，置浴斛，使人裸卧斛中，号叫宛转。帝与绰临观，喜噱不已。因让绰曰：__「如此乐事，何不早驰驿奏闻！」__ 由是有宠，拜大将军，朝夕同戏。韩长鸾疾之，是岁，出为齐州刺史。将发，使人诬告其反，奏云：__「此犯国法，不可赦！」__ 帝不忍明诛，使宠胡何猥萨与之手搏，扼而杀之。