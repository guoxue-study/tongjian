---
marp: true
title: 汉纪 第十五章 汉纪十五
theme: uncover
paginate: true
---

# 汉纪 第十五章 汉纪十五

---

![](assets/audios/023/1.mp3)

起旃蒙协洽，尽柔兆敦牂，凡十二年。

---

## 孝昭皇帝上始元元年（乙未，公元前八六年）

---

![](assets/audios/023/3.mp3)

夏，益州夷二十四邑、三万余人皆反。遣水衡都尉吕辟胡募吏民及发犍为、蜀郡奔命往击，大破之。

---

![](assets/audios/023/4.mp3)

秋，七月，赦天下。

---

![](assets/audios/023/5.mp3)

大雨，至于十月，渭桥绝。

---

![](assets/audios/023/6.mp3)

武帝初崩，赐诸侯王玺书。燕王旦得书不肯哭，曰：__「玺书封小，京师疑有变。」__ 遣幸臣寿西长、孙纵之、王孺等之长安，以问礼仪为名，阴刺候朝廷事。及有诏褒赐旦钱三十万，益封万三千户，旦怒曰：__「我当为帝，何赐也！」__ 遂与宗室中山哀王子长、齐孝王孙泽等结谋，诈言以武帝时受诏，得职吏事，修武备，备非常。郎中成轸谓旦曰：__「大王失职，独可起而索，不可坐而得也。大王壹起，国中虽女子皆奋臂随大王。」__ 旦即与泽谋，为奸书，言：__「少帝非武帝子，大臣所共立；天下宜共伐之！」__ 使人传行郡国以摇动百姓。泽谋归发兵临菑，杀青州刺史隽不疑。旦招来郡国奸人，赋敛铜铁作甲兵，数阅其车骑、材官卒，发民大猎以讲士马，须期日。郎中韩义等数谏旦，旦杀义等凡十五人。会缾侯成知泽等谋，以告隽不疑。

---

![](assets/audios/023/7.mp3)

月，不疑收捕泽等以闻。天子遣大鸿胪丞治，连引燕王。有诏，以燕王至亲，勿治；而泽等皆伏诛。迁隽不疑为京兆尹。

---

![](assets/audios/023/8.mp3)

不疑为京兆尹，吏民敬其威信。每行县、录囚徒还，其母辄问不疑：__「有所平反？活几何人？」__ 即不疑多有所平反，母喜笑异于他时；或无所出，母怒，为不食。故不疑为吏，严而不残。

---

![](assets/audios/023/9.mp3)

九月，丙子，秺敬侯金日磾薨。初，武帝病，有遗诏，封金日磾为秺侯，上官桀为安阳侯，霍光为博陆侯；皆以前捕反者马何罗等功封。日磾以帝少，不受封，光等亦不敢受。及日磾病困，光白封，日磾卧受印绶；一日薨。日磾两子赏、建俱侍中，与帝略同年，共卧起。赏为奉车，建驸马都尉。及赏嗣侯，佩两绶，上谓霍将军曰：__「金氏兄弟两人，不可使俱两绶邪？」__ 对曰：__「赏自嗣父为侯耳。」__ 上笑曰：__「侯不在我与将军乎？」__ 对曰：__「先帝之约，有功乃得封侯。」__ 遂止。

---

![](assets/audios/023/10.mp3)

闰月，遣故廷尉王平等五人持节行郡国，举贤良，问民疾苦、冤、失职者。

---

![](assets/audios/023/11.mp3)

冬，无冰。

---

## 孝昭皇帝上始元二年（丙申，公元前八五年）

---

![](assets/audios/023/13.mp3)

春，正月，封大将军光为博陆侯，左将军桀为安阳侯。

---

![](assets/audios/023/14.mp3)

或说霍光曰：__「将军不见诸吕之事乎？处伊尹、周公之位，摄政擅权，而背宗室，不与共职，是以天下不信，卒至于灭亡。今将军当盛位，帝春秋富，宜纳宗室，又多与大臣共事，反诸吕道。如是，则可以免患。」__ 光然之，乃择宗室可用者，遂拜楚元王孙辟强及宗室刘长乐皆为光禄大夫，辟强守长乐卫尉。

---

![](assets/audios/023/15.mp3)

三月，遣使者振贷贫民无种、食者。

---

![](assets/audios/023/16.mp3)

秋，八月，诏曰：__「往年灾害多，今年蚕、麦伤，所振贷种、食勿收责，毋令民出今年田租。」__ 

---

![](assets/audios/023/17.mp3)

初，武帝征伐匈奴，深入穷追，二十余年，匈奴马畜孕重堕殰，罢极，苦之。常有欲和亲意，未能得。狐鹿孤单于有异母弟为左大都尉，贤，国人乡之，母阏氏恐单于不立子而立左大都尉也，乃私使杀之。左大都尉同母兄怨，遂不肯复会单于庭。是岁，单于病且死，谓诸贵人：__「我子少，不能治国，立弟右谷蠡王。」__ 及单于死，卫律等与颛渠阏氏谋，匿其丧，矫单于令，更立子左谷蠡王为壶衍鞮单于。左贤王、右谷蠡王怨望，率其众欲南归汉，恐不能自致，即胁卢屠王，欲与西降乌孙。卢屠王告之单于，使人验问，右谷蠡王不服，反以其罪罪卢屠王，国人皆冤之。于是二王去居其所，不复肯会龙城，匈奴始衰。

---

## 孝昭皇帝上始元三年（丁酉，公元前八四年）

---

![](assets/audios/023/19.mp3)

春，二月，有星孛于西北。

---

![](assets/audios/023/20.mp3)

冬，十一月，壬辰朔，日有食之。

---

![](assets/audios/023/21.mp3)

初，霍光与上官桀相亲善。光每休沐出，桀常代光入决事。光女为桀子安妻，生女，年甫五岁，安欲因光内之宫中；光以为尚幼，不听。盖长公主私近子客河间丁外人，安素与外人善，说外人曰：__「安子容貌端正，诚因长主时得入为后，以臣父子在朝而有椒房之重，成之在于足下。汉家故事，常以列侯尚主，足下何忧不封侯乎！」__ 外人喜，言于长主。长主以为然，诏召安女入为婕妤，安为骑都尉。

---

## 孝昭皇帝上始元四年（戊戌，公元前八三年）

---

![](assets/audios/023/23.mp3)

春，三月，甲寅，立皇后上官氏，赦天下。

---

![](assets/audios/023/24.mp3)

西南夷姑缯、叶榆复反，遣水衡都尉吕辟胡将益州兵击之。辟胡不进，蛮夷遂杀益州太守，乘胜与辟胡战，士战及溺死者四千余人。冬，遣大鸿胪田广明击之。

---

![](assets/audios/023/25.mp3)

廷尉李种坐故纵死罪弃市。

---

![](assets/audios/023/26.mp3)

是岁，上官安为车骑将军。

---

## 孝昭皇帝上始元五年（己亥，公元前八二年）

---

![](assets/audios/023/28.mp3)

春，正月，追尊帝外祖赵父为顺成侯。顺成侯有姊君姁，赐钱二百万、奴婢、第宅以充实焉。诸昆弟各以亲疏受赏赐，无在位者。

---

![](assets/audios/023/29.mp3)

有男子乘黄犊车诣北阙，自谓卫太子；公车以闻。诏使公、卿、将军、中二千石杂识视。长安中吏民聚观者数万人。右将军勒兵阙下以备非常。丞相、御史、中二千石至者并莫敢发言。京兆尹不疑后到，叱从吏收缚。或曰：__「是非未可知，且安之。」__ 不疑曰：__「诸君何患于卫太子！昔蒯聩违命出奔，辄距而不纳，《春秋》是之。卫太子得罪先帝，亡不即死，今来自诣，此罪人也！」__ 遂送诏狱。天子与大将军霍光闻而嘉之曰：__「公卿大臣当用有经术、明于大谊者。」__ 繇是不疑名声重于朝廷，在位者皆自以为不及也。廷尉验治何人，竟得奸诈，本夏阳人，姓成，名方遂，居湖，以卜筮为事。有故太子舍人尝从方遂卜，谓曰：__「子状貌甚似卫太子。」__ 方遂心利其言，冀得以富贵。坐诬罔不道，要斩。

---

![](assets/audios/023/30.mp3)

夏，六月，封上官安为桑乐侯。安日以骄淫，受赐殿中，对宾客言：__「与我婿饮，大乐！见其服饰，使人归欲自烧物！」__ 子病死，仰而骂天。其顽悖如此。

---

![](assets/audios/023/31.mp3)

罢儋耳、真番郡。秋，大鸿胪广明、军正王平击益州，斩首、捕虏三万余人，获畜产五万余头。

---

![](assets/audios/023/32.mp3)

谏大夫杜延年见国家承武帝奢侈、师旅之后，数为大将军光言：__「年岁比不登，流民未尽还，宜修孝文时政，示以俭约、宽和，顺天心，说民意，年岁宜应。」__ 光纳其言。延年，故御史大夫周之子也。

---

## 孝昭皇帝上始元六年（庚子，公元前八一年）

---

![](assets/audios/023/34.mp3)

春，二月，诏有司问郡国所举贤良、文学，民所疾苦、教化之要，皆对：__「愿罢盐、铁、酒榷、均输官，毋与天下争利，示以俭节，然后教化可兴。」__ 桑弘羊难，以为：__「此国家大业，所以制四夷，安边足用之本，不可废也。」__ 于是盐铁之议起焉。

---

![](assets/audios/023/35.mp3)

初，苏武既徙北海上，禀食不至，掘野鼠去草实而食之。杖汉节牧羊，卧起操持，节旄尽落。武在汉，与李陵俱为侍中；陵降匈奴，不敢求武。久之，单于使陵至海上，为武置酒设乐，因谓武曰：__「单于闻陵与子卿素厚，故使来说足下，虚心欲相待，终不得归汉，空自苦；亡人之地，信义安所见乎！足下兄弟二人，前皆坐事自杀；来时，太夫人已不幸；子卿妇年少，闻已更嫁矣；独有女弟二人、两女、一男，今复十余年，存亡不可知。人生如朝露，何久自苦如此！陵始降时，忽忽如狂，自痛负汉，加以老母系保宫。子卿不欲降，何以过陵！且陛下春秋高，法令无常，大臣无罪夷灭者数十家。安危不可知，子卿尚复谁为乎！」__ 武曰：__「武父子无功德，皆为陛下所成就，位列将，爵通侯，兄弟亲近，常愿肝脑涂地。

---

![](assets/audios/023/36.mp3)

得杀身自效，虽斧钺、汤镬，诚甘乐之！臣事君，犹子事父也。子为父死，无所恨。愿勿复再言！」__ 陵与武饮数日，复曰：__「子卿壹听陵言！」__ 武曰：__「自分已死久矣，王必欲降武，请毕今日之欢，效死于前！」__ 陵见其至诚，喟然叹曰：__「嗟乎，义士！陵与卫律之罪上通于天！」__ 因泣下沾衿，与武决去。赐武牛羊数十头。

---

![](assets/audios/023/37.mp3)

后陵复至北海上，语武以武帝崩。武南乡号哭欧血，旦夕临，数月。及壶衍鞮单于立，母阏氏不正，国内乖离，常恐汉兵袭之，于是卫律为单于谋，与汉和亲。汉使至，求苏武等，匈奴诡言武死。后汉使复至匈奴，常惠私见汉使，教使者谓单于，言：__「天子射上林中，得雁，足有系帛书，言武等在某泽中。」__ 使者大喜，如惠语以让单于。单于视左右而惊，谢汉使曰：__「武等实在。」__ 乃归武及马宏等。马宏者，前副光禄大夫王忠使西国，为匈奴所遮；忠战死，马宏生得，亦不肯降。故匈奴归此二人，欲以通善意。于是李陵置酒贺武曰：__「今足下还归，扬名于匈奴，功显于汉室，虽古竹帛所载，丹青所画，何以过子卿！陵虽驽怯，令汉贳陵罪，全其老母，使得奋大辱之积志，庶几乎曹柯之盟，此陵宿昔之所不忘也。

---

![](assets/audios/023/38.mp3)

族陵家，为世大戮，陵尚复何顾乎！已矣，令子卿知吾心耳！」__ 陵泣下数行，因与武决。

---

![](assets/audios/023/39.mp3)

单于召会武官属，前已降及物故，凡随武还者九人。既至京师，诏武奉一太牢谒武帝园庙，拜为典属国，秩中二千石，赐钱二百万，公田二顷，宅一区。武留匈奴凡十九岁，始以强壮出，及还，须发尽白。霍光、上官桀与李陵素善，遣陵故人陇西任立政等三人俱至匈奴招之。陵曰：__「归易耳，丈夫不能再辱！」__ 遂死于匈奴。

---

![](assets/audios/023/40.mp3)

夏，旱。

---

![](assets/audios/023/41.mp3)

秋，七月，罢榷酤官，从贤良、文学之议也。武帝之末，海内虚耗，户口减半，霍光知时务之要，轻徭薄赋，与民休息。至是匈奴和亲，百姓充实，稍复文、景之业焉。

---

![](assets/audios/023/42.mp3)

诏以钩町侯毋波率其邑君长、人民击反者有功，立以为钩町王。赐田广明爵关内侯。

---

## 孝昭皇帝上元凤元年（辛丑，公元前八零年）

---

![](assets/audios/023/44.mp3)

春，武都氐人反，遣执金吾马适建、龙頟侯韩增、大鸿胪田广明将三辅、太常徒，皆免刑，击之。

---

![](assets/audios/023/45.mp3)

夏，六月，赦天下。

---

![](assets/audios/023/46.mp3)

秋，七月，乙亥晦，日有食之，既。

---

![](assets/audios/023/47.mp3)

八月，改元。

---

![](assets/audios/023/48.mp3)

上官桀父子既尊，盛德长公主，欲为丁外人求封侯，霍光不许。又为外人求光禄大夫，欲令得召见，又不许。长主大以是怨光，而桀、安数为外人求官爵弗能得，亦惭。又桀妻父所幸充国为太医监，阑入殿中，下狱当死；冬月且尽，盖主为充国入马二十匹赎罪，乃得减死论。于是桀、安父子深怨光而重德盖主。自先帝时，桀已为九卿，位在光右，及父子并为将军，皇后亲安女，光乃其外祖，而顾专制朝事，由是与光争权。燕王旦自以帝兄不得立，常怀怨望。及御史大夫桑弘羊建造酒榷、盐、铁，为国兴利，伐其功，欲为子弟得官，亦怨恨光。于是盖主、桀、安、弘羊皆与旦通谋。

---

![](assets/audios/023/49.mp3)

旦遣孙纵之等前后十余辈，多赍金宝、走马赂遗盖主、桀、弘羊等。桀等又诈令人为燕王上书，言光出都肄郎、羽林，道上称跸，太官先置。又引__「苏武使匈奴二十年不降，乃为典属国；大将军长史敞无功，为搜粟都尉；又擅调益莫府校尉。光专权自恣，疑有非常。臣旦愿归符玺，入宿卫，察奸臣变。」__ 候司光出沐日奏之，桀欲从中下其事，弘羊当与诸大臣共执退光。书奏，帝不肯下。明旦，光闻之，止画室中不入。上问：__「大将军安在？」__ 左将军桀对曰：__「以燕王告其罪，故不敢入。」__ 有诏：__「召大将军。」__ 光入，免冠、顿首谢。上曰：__「将军冠！朕知是书诈也，将军无罪。」__ 光曰：__「陛下何以知之？」__ 上曰：__「将军之广明都郎，近耳；调校尉以来，未能十日，燕王何以得知之！且将军为非，不须校尉。」__ 是时帝年十四，尚书、左右皆惊。

---

![](assets/audios/023/50.mp3)

上书者果亡，捕之甚急。桀等惧，白上：__「小事不足遂。」__ 上不听。后桀党与有谮光者，上辄怒曰：__「大将军忠臣，先帝所属以辅朕身，敢有毁者坐之！」__ 自是桀等不敢复言。

---

![](assets/audios/023/51.mp3)

李德裕论曰：人君之德，莫大于至明，明以照奸，则百邪不能蔽矣。汉昭帝是也。周成王有惭德矣；高祖、文、景俱不如也。成王闻管、蔡流言，遂使周公狼跋而东。汉高闻陈平去魏背楚，欲舍腹心臣。汉文惑季布使酒难近，罢归股肱郡；疑贾生擅权纷乱，复疏贤士。景帝信诛晁错兵解，遂戮三公。所谓__「执狐疑之心，来谗贼之口」__ 。使昭帝得伊、吕之佐，则成、康不足侔矣。

---

![](assets/audios/023/52.mp3)

桀等谋令长公主置酒请光，伏兵格杀之，因废帝，迎立燕王为天子。旦置驿书往来相报，许立桀为王，外连郡国豪桀以千数。旦以语相平，平曰：__「大王前与刘泽结谋，事未成而发觉者，以刘泽素夸，好侵陵也。平闻左将军素轻易，车骑将军少而骄，臣恐其如刘泽时不能成，又恐既成反大王也。」__ 旦曰：__「前日一男子诣阙，自谓故太子，长安中民趣乡之，正讠雚不可止。大将军恐，出兵陈之，以自备耳。我，帝长子，天下所信，何忧见反！」__ 后谓群臣：__「盖主报言，独患大将军与右将军王莽。今右将军物故，丞相病，幸事必成，征不久。」__ 令群臣皆装。

---

![](assets/audios/023/53.mp3)

安又谋诱燕王至而诛之，因废帝而立桀。或曰：__「当如皇后何？」__ 安曰：__「逐麋之狗，当顾菟邪！且用皇后为尊，一旦人主意有所移，虽欲为家人亦不可得。此百世之一时也！」__ 会盖主舍人父稻田使者燕仓知其谋，以告大司农杨敞。敞素谨，畏事，不敢言，乃移病卧，以告谏大夫杜延年；延年以闻。九月，诏丞相部中二千石逐捕孙纵之及桀、安、弘羊、外人等，并宗族悉诛之；盖主自杀。燕王旦闻之，召相平曰：__「事败，遂发兵乎？」__ 平曰：__「左将军已死，百姓皆知之，不可发也。」__ 王忧懑，置酒与群臣、妃妾别。会天子以玺书让旦，旦以绶自绞死，后、夫人随旦自杀者二十余人。天子加恩，赦王太子建为庶人，赐量谥曰刺王。皇后以年少，不与谋，亦霍光外孙，故得不废。

---

![](assets/audios/023/54.mp3)

庚午，右扶风王？为御史大夫。

---

![](assets/audios/023/55.mp3)

冬，十月，封杜延年为建平侯；燕仓为宜城侯；故丞相征事任宫捕得桀，为弋阳侯；丞相少史王山寿诱安入府，为商利侯。久之，文学济阴魏相对策，以为：__「日者燕王为无道，韩义出身强谏，为王所杀。义无比干之亲而蹈比干之节，宜显赏其子以示天下，明为人臣之义。」__ 乃擢义子延寿为谏大夫。大将军光以朝无旧臣，光禄勋张安世自先帝时为尚书令，志行纯笃，乃白用安世为右将军兼光禄勋以自副焉。安世，故御史大夫汤之子也。光又以杜延年有忠节，擢为太仆、右曹、给事中。光持刑罚严，延年常辅之以宽。吏民上书言便宜，辄下延年平处复奏。言可官试者，至为县令；或丞相、御史除用，满岁，以状闻；或抵其罪法。

---

![](assets/audios/023/56.mp3)

是岁匈奴发左、右部二万骑为四队，并入边为寇。汉兵追之，斩首、获虏九千人，生得瓯脱王；汉无所失亡。匈奴见瓯脱王在汉，恐，以为道击之，即西北远去，不敢南逐水草；发人民屯瓯脱。

---

## 孝昭皇帝上元凤二年（壬寅，公元前七九年）

---

![](assets/audios/023/58.mp3)

夏，四月，上自建章宫徙未央宫。

---

![](assets/audios/023/59.mp3)

六月，赦天下。

---

![](assets/audios/023/60.mp3)

是岁，匈奴复遣九千骑屯受降城以备汉，北桥余吾水，令可度，以备奔走；欲求和亲，而恐汉不听，故不肯先言，常使左右风汉使者。然其侵盗益希，遇汉使愈厚，欲以渐致和亲。汉亦羁縻之。

---

## 孝昭皇帝上元凤三年（癸卯，公元前七八年）

---

![](assets/audios/023/62.mp3)

春，正月，泰山有大石自起立；上林有柳树枯僵自起生；有虫食其叶成文，曰__「公孙病已立」__ 。符节令鲁国眭弘上书，言：__「大石自立，僵柳复起，当有匹庶为天子者。枯树复生，故废之家公孙氏当复兴乎？汉家承尧之后，有传国之运，当求贤人禅帝位，退自封百里，以顺天命。」__ 弘坐设妖言惑众伏诛。

---

![](assets/audios/023/63.mp3)

匈奴单于使犁污王窥边，言酒泉、张掖兵益弱，出兵试击，冀可复得其地。时汉先得降者，闻其计，天子诏边警备。后无几，右贤王、犁污王四千骑分三队，入日勒、屋兰、番和。张掖太守、属国都尉发兵击，大破之，得脱者数百人。属国义渠王射杀犁污王，赐黄金二百斤，马二百匹，因封为犁污王。自是后，匈奴不敢入张掖。

---

![](assets/audios/023/64.mp3)

燕、盖之乱，桑弘羊子迁亡，过父故吏侯史吴，后迁捕得，伏法。会赦，侯史吴自出系狱。廷尉王平与少府徐仁杂治反事，皆以为__「桑迁坐父谋反而侯史吴臧之，非匿反者，乃匿为随者也」__ ，即以赦令除吴罪。后侍御史治实，以__「桑迁通经术，知父谋反而不谏争，与反者身无异。侯史吴故三百石吏，首匿迁，不与庶人匿随从者等，吴不得赦。」__ 奏请覆治，劾廷尉、少府纵反者。少府徐仁，即丞相车千秋女婿也，故千秋数为侯史吴言；恐大将军光不听，千秋即召中二千石、博士会公车门，议问吴法。议者知大将军指，皆执吴为不道。明日，千秋封上众议。光于是以千秋擅召中二千石以下，外内异言，遂下廷尉平、少府仁狱。朝廷皆恐丞相坐之。太仆杜延年奏记光曰：__「吏纵罪人，有常法。今更诋吴为不道，恐于法深。

---

![](assets/audios/023/65.mp3)

，丞相素无所守持而为好言于下，尽其素行也。至擅召中二千石，甚无状。延年愚以为丞相久故及先帝用事，非有大故，不可弃也。间者民颇言狱深，吏为峻诋；今丞相所议，又狱事也，如是以及丞相，恐不合众心，群下讙哗，庶人私议，流言四布。延年窃重将军失此名于天下也。」__ 光以廷尉、少府弄法轻重，卒下之狱。夏，四月，仁自杀，平与左冯翊贾胜胡皆要斩。而不以及丞相，终与相竟。延年论议持平，合和朝廷，皆此类也。

---

![](assets/audios/023/66.mp3)

冬，辽东乌桓反。初，冒顿破东胡，东胡余众散保乌桓及鲜卑山为二族，世役属匈奴。武帝出破匈奴左地，因徙乌桓于上谷、渔阳、右北平、辽东塞外，为汉侦察匈奴动静。置护乌桓校尉监领之，使不得与匈奴交通。至是，部众渐强，遂反。先是，匈奴三千余骑入五原，杀略数千人；后数万骑南旁塞猎，行攻塞外亭障，略取吏民去。是时汉边郡烽火候望精明，匈奴为边寇者少利，希复犯塞。汉复得匈奴降者，言乌桓尝发先单于冢，匈奴怨之，方发二万骑击乌桓。霍光欲发兵邀击之，以问护军都尉赵充国，充国以为：__「乌桓间数犯塞，今匈奴击之，于汉便。又匈奴希寇盗，北边幸无事，蛮夷自相攻击而发兵要之，招寇生事，非计也。」__ 光更问中郎将范明友，明友言可击，于是拜明友为度辽将军，将二万骑出辽东。匈奴闻汉兵至，引去。

---

![](assets/audios/023/67.mp3)

，光诫明友：__「兵不空出；即后匈奴，遂击乌桓。」__ 乌桓时新中匈奴兵，明友既后匈奴，因乘乌桓敝，击之，斩首六千余级，获三王首。匈奴由是恐，不能复出兵。

---

## 孝昭皇帝上元凤四年（甲辰，公元前七七年）

---

![](assets/audios/023/69.mp3)

春，正月，丁亥，帝加元服。

---

![](assets/audios/023/70.mp3)

甲戌，富民定侯田千秋薨。时政事壹决大将军光；千秋居丞相位，谨厚自守而已。

---

![](assets/audios/023/71.mp3)

夏，五月，丁丑，孝文庙正殿火。上及群臣皆素服，发中二千石将五校作治，六日，成。太常及庙令丞、郎、吏，皆劾大不敬；会赦，太常轑阳侯德免为庶人。

---

![](assets/audios/023/72.mp3)

六月，赦天下。

---

![](assets/audios/023/73.mp3)

初，杅冞遣太子赖丹为质于龟兹；贰师击大宛还，将赖丹入至京师。霍光用桑弘羊前议，以赖丹为校尉，将军田轮台。龟兹贵人姑翼谓其王曰：__「赖丹本臣属吾国，今佩汉印绶来，迫吾国而田，必为害。」__ 王即杀赖丹而上书谢汉。

---

![](assets/audios/023/74.mp3)

楼兰王死，匈奴先闻之，遣其质子安归归，得立为王。汉遣使诏新王令入朝，王辞不至。楼兰国最在东垂，近汉，当白龙堆，乏水草，常主发导，负水担粮，送迎汉使；又数为官吏卒所寇，惩艾，不便与汉通。后复为匈奴反间，数遮杀汉使。其弟尉屠耆降汉，具言状。骏马监北地傅介子使大宛，诏因令责楼兰、龟兹。介子至楼兰、龟兹，责其王，皆谢服。介子从大宛还，到龟兹，会匈奴使从乌孙还，在龟兹，介子因率其吏士共诛斩匈奴使者。还，奏事，诏拜介子为中郎，迁平乐监。介子谓大将军霍光曰：__「楼兰、龟兹数反覆，而不诛，无所惩艾。介子过龟兹时，其王近就人，易得也；愿往刺之以威示诸国。」__ 大将军曰：__「龟兹道远，且验之于楼兰。」__ 于是白遣之。介子与士卒俱赍金币，扬言以赐外国为名，至楼兰。

---

![](assets/audios/023/75.mp3)

兰王意不亲介子，介子阳引去，至其西界，使译谓曰：__「汉使者持黄金、锦绣行赐诸国。王不来受，我去之西国矣。」__ 即出金、币以示译。译还报王，王贪汉物，来见使者。介子与坐饮，陈物示之，饮酒皆醉。介子谓王曰：__「天子使我私报王。」__ 王起，随介子入帐中屏语，壮士二人从后刺之，刃交匈，立死；其贵人、左右皆散走。介子告谕以王负汉罪，__「天子遣我诛王，当更立王弟尉屠耆在汉者。汉兵方至，毋敢动，自令灭国矣！」__ 介子遂斩王安归首，驰传诣阙，县首北阙下。

---

![](assets/audios/023/76.mp3)

乃立尉屠耆为王，更名其国为鄯善，为刻印章；赐以宫女为夫人，备车骑、辎重。丞相率百官送至横门外，祖而遣之。王自请天子曰：__「身在汉久，今归单弱，而前王有子在，恐为所杀。国中有伊循城，其地肥美，愿汉遣一将屯田积谷，令臣得依其威重。」__ 于是汉遣司马一人、吏士四十人田伊循以填抚之。

---

![](assets/audios/023/77.mp3)

秋，七月，乙巳，封范明友为平陵侯，傅介子为义阳侯。

---

![bg left](assets/images/simaguang.jpg)

![](assets/audios/023/78.mp3)

臣光曰：王者之于戎狄，叛则讨之，服则舍之。今楼兰王既服其罪，又从而诛之，后有叛者，不可得而怀矣。必以为有罪而讨之，则宜陈师鞠旅，明致其罚。今乃遣使者诱以金币而杀之，后有奉使诸国者，复可信乎！且以大汉之强而为盗贼之谋于蛮夷，不亦可羞哉！论者或美介子以为奇功，过矣！

---

## 孝昭皇帝上元凤五年（乙巳，公元前七六年）

---

![](assets/audios/023/80.mp3)

夏，大旱。

---

![](assets/audios/023/81.mp3)

秋，罢象郡，分属郁林、牂柯。

---

![](assets/audios/023/82.mp3)

冬，十一月，大雷。

---

![](assets/audios/023/83.mp3)

十二月，庚戌，宜春敬侯王诉薨。

---

## 孝昭皇帝上元凤六年（丙午，公元前七五年）

---

![](assets/audios/023/85.mp3)

春，正月，募郡国徒筑辽东、玄菟城。

---

![](assets/audios/023/86.mp3)

夏，赦天下。

---

![](assets/audios/023/87.mp3)

乌桓复犯塞，遣度辽将军范明友击之。

---

![](assets/audios/023/88.mp3)

冬，十一月，乙丑，以杨敞为丞相，少府河内蔡义为御史大夫。