---
marp: true
title: 陈纪 第七章 陈纪七
theme: uncover
paginate: true
---

# 陈纪 第七章 陈纪七

---

![](assets/audios/173/1.mp3)

起强圉作噩，尽屠维大渊献，凡三年。

---

## 高宗宣皇帝中之下太建九年（丁酉，公元五七七年）

---

![](assets/audios/173/3.mp3)

春，正月，乙亥朔，齐太子恒即皇帝位，生八年矣；改元承光，大赦。尊齐主为太上皇帝，皇太后为太皇太后，皇后为太上皇后。以广宁王孝珩为太宰。

---

![](assets/audios/173/4.mp3)

司徒莫多娄敬显、领军大将军尉相愿谋伏兵千秋门，斩高阿那肱，立广宁王孝珩。会阿那肱自它路入朝，不果。孝珩求拒周师，谓阿那肱等曰：__「朝廷不赐遣击贼，岂不畏孝珩反邪？孝珩若破宇文邕，遂至长安，反亦何预国家事！以今日之急，犹如此猜忌邪！」__ 高、韩恐其为变，出孝珩为沧州刺史。相愿拔佩刀斫柱，叹曰：__「大事去矣，知复何言！」__ 

---

![](assets/audios/173/5.mp3)

齐主使长乐王尉世辩，帅千余骑觇周师，出滏口，登高阜西望，遥见群乌飞起，谓是西军旗帜，即驰还；比至紫陌桥，不敢回顾。世辩，粲之子也。于是黄门侍郎颜之推、中书侍郎薛道衡、侍中陈德信等劝上皇往河外募兵，更为经略；若不济，南投陈国。从之。道衡，孝通之子也。丁丑，太皇太后、太上皇后自邺先趣济州；癸未，幼主亦自邺东行。己丑，周师至紫陌桥。

---

![](assets/audios/173/6.mp3)

辛卯，上祭北郊。

---

![](assets/audios/173/7.mp3)

壬辰，周师至邺城下；癸巳，围之，烧城西门。齐人出战，周师奋击，大破之。齐上皇从百骑东走，使武卫大将军慕容三藏守邺宫。周师入邺，齐王、公以下皆降。三藏犹拒战，周主引见，礼之，拜仪同大将军。三藏，绍宗之子也。领军大将军渔阳鲜于世荣，齐高祖旧将也。周主先以马脑酒钟遗之，世荣得即碎之。周师入邺，世荣在三台前鸣鼓不辍，周人执之；世荣不屈，乃杀之。周主执莫多娄敬显，数之曰：__「汝有死罪三：前自晋阳走邺，携妾弃母，不孝也；外为伪朝戮力，内实通启于朕，不忠也；送款之后，犹持两端，不信也。用心如此，不死何待！」__ 遂斩之。使将军尉迟勤追齐主。

---

![](assets/audios/173/8.mp3)

甲午，周主入邺。齐国子博士长乐熊安生，博通《五经》，闻周主入邺，遽令扫门。家人怪而问之，安生曰：__「周帝重道尊儒，必将见我。」__ 俄而周主幸其家，不听拜，亲执其手，引与同坐；赏赐甚厚，给安车驷马以自随。又遣小司马唐道和就中书侍郎李德林宅宣旨慰谕，曰：__「平齐之利，唯在于尔。」__ 引入宫，使内史宇文昂访问齐朝风俗政教，人物善恶。即留内省，三宿乃归。

---

![](assets/audios/173/9.mp3)

乙未，齐上皇渡河入济州。是日，幼主禅位于大丞相任城王湝。又为湝诏：尊上皇为无上皇，幼主为宋国天王。令侍中斛律孝卿送禅文及玺绂于瀛州，孝卿即诣邺。

---

![](assets/audios/173/10.mp3)

周主诏：__「去年大赦所未及之处，皆从赦例。」__ 

---

![](assets/audios/173/11.mp3)

齐洛州刺史独孤永业，有甲士三万，闻晋州败，请出兵击周，奏寝不报；永业愤慨。又闻并州陷，乃遣子须达请降于周，周以永业为上柱国，封应公。

---

![](assets/audios/173/12.mp3)

丙申，周以越王盛为相州总管。

---

![](assets/audios/173/13.mp3)

齐上皇留胡太后于济州，使高阿那肱守济州关，觇候周师，自与穆后、冯淑妃、幼主、韩长鸾、邓长颙等数十人奔青州。使内参田鹏鸾西出，参伺动静；周师获之，问齐主何在，绐云：__「已去，计当出境。」__ 周人疑其不信，捶之。每折一支，辞色愈厉，竟折四支而死。

---

![](assets/audios/173/14.mp3)

上皇至青州，即欲入陈。而高阿那肱密召周师，约生致齐主，屡启云：__「周师尚远，已令烧断桥路。」__ 上皇由是淹留自宽。周师至关，阿那肱即降之。周师奄至青州，上皇囊金，系于鞍后，与后、妃、幼主等十余骑南走。己亥，至南邓村。尉迟勤追及，尽擒之，并胡太后送邺。

---

![](assets/audios/173/15.mp3)

庚子，周主诏：__「故斛律光、崔季舒等，宜追加赠谥，并为改葬，子孙各随廕叙录。家口田宅没官者，并还之。」__ 周主指斛律光名曰：__「此人在，朕安得至邺！」__ 辛丑，诏：__「齐之东山、南园、三台，并可毁撤。瓦木诸物，可用者悉以赐民。山园之田，各还其主。」__ 

---

![](assets/audios/173/16.mp3)

二月，壬午，上耕藉田。

---

![](assets/audios/173/17.mp3)

丙午，周主宴从官将士于齐太极殿，颁赏有差。

---

![](assets/audios/173/18.mp3)

丁未，高纬至邺，周主降价，以宾礼见之。

---

![](assets/audios/173/19.mp3)

齐广宁王孝珩至沧州，以五千人会任城王湝于信都，共谋匡复，召募得四万余人。周主使齐王宪、柱国杨坚击之。令高纬为手书招湝不从。宪军至赵州，湝遣二谍觇之，候骑执以白宪。宪集齐旧将，遍示之，谓曰：__「吾所争者大，不在汝曹。今纵汝还，仍充吾使。」__ 乃与湝书曰：__「足下谍者为候骑所拘，军中情实，具诸执事。战非上计，无待卜疑；守乃下策，或未相许。已勒诸军分道并进，相望非远，凭轼有期。‘不俟终日’，所望知机也！」__ 

---

![](assets/audios/173/20.mp3)

宪至信都，湝陈于城南以拒之。湝所署领军尉相愿诈出略陈，遂以众降。相愿，湝心腹也，众皆骇惧。湝杀相愿妻子。明日，复战，宪击破之，俘斩三万人，执湝及广宁王孝珩。宪谓湝曰：__「任城王何苦至此？」__ 湝曰：__「下官神武皇帝之子，兄弟十五人，幸而独存。逢宗社颠覆，今日得死，无愧坟陵。」__ 宪壮之，命归其妻子。又亲为孝珩洗疮傅药，礼遇甚厚。孝珩叹曰：__「自神武皇帝以外，吾诸父兄弟，无一人至四十者，命也。嗣君无独见之明，宰相非柱石之寄，恨不得握兵符，受斧钺，展我心力耳！」__ 

---

![](assets/audios/173/21.mp3)

齐王宪善用兵，多谋略，得将士心。齐人惮其威声，多望风沮溃。刍牧不扰，军无私焉。

---

![](assets/audios/173/22.mp3)

周主以齐降将封辅相为北朔州总管。北朔州，齐之重镇，士卒骁勇。前长史赵穆等谋执辅相迎任城王湝于瀛州，不果，乃迎定州刺史范阳王绍义。绍义至马邑，自肆州以北二百八十余城皆应之。绍义与灵州刺史袁洪猛引兵南出，欲取并州。至新兴，而肆州已为周守，前队二仪同以所部降周。周兵击显州，执刺史陆琼，复攻拔诸城。绍义还保北朔州。周东平公神举将兵逼马邑，绍义战败，北奔突厥，犹有众三千人。绍义令曰：__「欲还者从其意。」__ 于是辞去者大半。突厥佗钵可汗常谓齐显祖为英雄天子，以绍义重踝，似之，甚见爱重；凡齐人在北者，悉以隶之。

---

![](assets/audios/173/23.mp3)

于是齐之行台、州、镇，唯东雍州行台傅伏、营州刺史高宝宁不下，其余皆入于周。凡得州五十，郡一百六十二，县三百八十，户三百三万二千五百。高宝宁者，齐之疏属，有勇略，久镇和龙，甚得夷、夏之心。周主于河阳、幽、青、南兖、豫、徐、北朔、定置总管府，相、并二州各置宫及六府官。周师之克晋阳也，齐使开府仪同三司纥奚永安求救于突厥，比至，齐已亡。佗钵可汗处永安于吐谷浑使者之下，永安言于佗钵曰：__「今齐国已亡，永安何用余生！欲闭气自绝，恐天下谓大齐无死节之臣；乞赐一刀，以显示远近。」__ 佗钵嘉之，赠马七十匹而归之。

---

![](assets/audios/173/24.mp3)

梁主入朝于邺。自秦兼天下，无朝觐之礼，至是始命有司草具其事：致积，致饣气，设九傧、九介，受享于庙，三公、三孤、六卿致食，劳宾，还贽，致享，皆如古礼。周主与梁主宴，酒酣，周主自弹琵琶。梁主起舞，曰：__「陛下既亲抚五弦，臣何敢不同百兽！」__ 周主大悦，赐赉甚厚。乙卯，周主自邺西还。

---

![](assets/audios/173/25.mp3)

三月，壬午，周诏：__「山东诸军，各举明经干治者二人；若奇才异术，卓尔不群者，不拘此数。」__ 

---

![](assets/audios/173/26.mp3)

周主之擒尉相贵也，招齐东雍州刺史傅伏，伏不从。齐人以伏为行台右仆射。周主既克并州，复遣韦孝宽招之，令其子以上大将军、武乡公告身及金、马脑二酒钟赐伏为信。伏不受，谓孝宽曰：__「事君有死无贰。此儿为臣不能竭忠，为子不能尽孝，人所雠疾，愿速斩之以令天下！」__ 周主自邺还，至晋州，遣高阿那肱等百余人临汾水召伏。伏出军，隔水见之，问：__「至尊今何在？」__ 阿那肱曰：__「已被擒矣。」__ 伏仰天大哭，帅众入城，于听事前北面哀号，良久，然后降。周主见之曰：__「何不早下？」__ 伏流涕对曰：__「臣三世为齐臣，食齐禄，不能自死，羞见天地！」__ 周主执其手曰：__「为臣当如此。」__ 乃以所食羊肋骨赐伏曰：__「骨亲肉疏，所以相付。」__ 遂引使宿卫，授上仪同大将军。敕之曰：__「若亟与公高官，恐归附者心动。努力事朕，勿忧富贵。

---

![](assets/audios/173/27.mp3)

他日，又问：__「前救河阴得何赏？」__ 对曰：__「蒙一转，授特进、永昌郡公。」__ 周主谓高纬曰：__「朕三年教战，决取河阴。正为傅伏善守，城不可动，遂敛军而退。公当时赏功，何其薄也！」__ 

---

![](assets/audios/173/28.mp3)

夏，四月，乙巳，周主至长安，置高纬于前，列其王公于后，车舆、旗帜、器物，以次陈之。备大驾，布六军，奏凯乐，献俘于太庙。观者皆称万岁。戊申，封高纬为温公，齐之诸王三十余人，皆受封爵。周主与齐君臣饮酒，令温公起舞。高延宗悲不自持，屡欲仰药，其傅婢禁止之。

---

![](assets/audios/173/29.mp3)

周主以李德林为内史上士，自是诏诰格式用山东人物，并以委之。帝从容谓群臣曰：__「我常日唯闻李德林名，复见其为齐朝作诏书移檄，正谓是天上人；岂言今日得其驱使。」__ 神武公纥豆陵毅对曰：__「臣闻麒麟凤皇，为王者瑞，可以德感，不可力致。麒麟凤皇，得之无用。岂如德林，为瑞且有用哉！」__ 帝大笑曰：__「诚如公言。」__ 

---

![](assets/audios/173/30.mp3)

己巳，周主享太庙。五月，丁丑，周以谯王俭为大冢宰。庚辰。以杞公亮为大司徒，郑公达奚震为大宗伯，梁公侯莫陈芮为大司马，应公独孤永业为大司寇，郑公韦孝宽为大司空。

---

![](assets/audios/173/31.mp3)

己丑，周主祭方丘。诏以__「路寝会义、崇信、含仁、云和、思齐诸殿，皆晋公护专政时所为，事穷壮丽，有逾清庙，悉可毁撤。雕斫之物，并赐贫民。缮造之宜，务从卑朴。」__ 戊戌，又诏：__「并、邺诸堂殿壮丽者准此。」__ 

---

![bg left](assets/images/simaguang.jpg)

![](assets/audios/173/32.mp3)

臣光曰：周高祖可谓善处胜矣！他人胜则益奢，高祖胜而愈俭。

---

![](assets/audios/173/33.mp3)

六月，丁卯，周主东巡。秋，七月，丙戌，幸洛州。八月，壬寅，议定权衡度量，颁之于四方。

---

![](assets/audios/173/34.mp3)

初，魏虏西凉之人，没为隶户，齐氏因之，仍供厮役。周主灭齐，欲施宽惠，诏曰：__「罪不及嗣，古有定科。杂役之徒，独异常宪，一从罪配，百代不免，罚既无穷，刑何以措！凡诸杂户，悉放为民。」__ 自是无复杂户。

---

![](assets/audios/173/35.mp3)

甲子，郑州获九尾狐，已死，献其骨。周主曰：」__ 瑞应之来，必彰有德。若五品时叙，四海和平，乃能致此。今无其时，恐非实录。」__ 命焚之。

---

![](assets/audios/173/36.mp3)

九月，戊寅，周制：__「庶人已上，唯听衣绸、绵绸、丝布、圆绫、纱、绢、绡、葛、布等九种，余悉禁之。朝祭之服，不拘此制。」__ 

---

![](assets/audios/173/37.mp3)

冬，十月，戊申，周主如邺。

---

![](assets/audios/173/38.mp3)

上闻周人灭齐，欲争徐、兖，诏南兖州刺史、司空吴明彻督诸军伐之，以其世子戎昭、将军惠觉摄行州事。明彻军至吕梁，周徐州总管梁士彦帅众拒战，戊午，明彻击破之。士彦婴城自守，明彻围之。

---

![](assets/audios/173/39.mp3)

帝锐意以为河南指麾可定。中书通事舍人蔡景历谏曰：__「师老将骄，不宜过穷远略。」__ 帝怒，以为沮众，出为豫章内史。未行，有飞章劾景历在省赃污狼籍，坐免官，削爵土。

---

![](assets/audios/173/40.mp3)

周改葬德皇帝于冀州，周主服缞，哭于太极殿；百官素服。

---

![](assets/audios/173/41.mp3)

周人诬温公高纬与宜州刺史穆提婆谋反，并其宗族皆赐死。众人多自陈无之，高延宗独攘袂泣而不言，以椒塞口而死。唯纬弟仁英以清狂，仁雅以瘖疾得免，徙于蜀。其余亲属，不杀者散配西土，皆死于边裔。

---

![](assets/audios/173/42.mp3)

周主以高湝妻卢氏赐其将斛斯征。卢氏蓬首垢面，长斋，不言笑。征放之，乃为尼。齐后、妃贫者，至以卖烛为业。

---

![](assets/audios/173/43.mp3)

十一月，壬申，周立皇子衍为道王，兑为蔡王。

---

![](assets/audios/173/44.mp3)

癸酉，周遣上大将军王轨将兵救徐州。初，周人败齐师于晋州，乘胜逐北。齐人所弃甲仗，未暇收敛，稽胡乘间窃出，并盗而有之。仍立刘蠡升之孙没铎为主，号圣武皇帝，改元石平。

---

![](assets/audios/173/45.mp3)

周人既克关东，将讨稽胡，议欲穷其巢穴。齐王宪曰：__「步落稽种类既多，又山谷险绝，王师一举，未可尽除。且当剪其魁首，余加慰抚。」__ 周主从之，以宪为行军元帅，督诸军讨之。至马邑，分道俱进。没铎分遣其党天柱守河东，穆支守河西，据险以拒之。宪命谯王俭击天柱，滕王逌击穆支，并破之，斩首万余级。赵王招击没铎，擒之，余众皆降。

---

![](assets/audios/173/46.mp3)

周诏：__「自永熙三年以来，东土之民掠为奴婢，及克江陵之日，良人没为奴婢者，并放为良。」__ 又诏：__「后宫唯置妃二人，世妇三人，御妻三人，此外皆减之。」__ 

---

![](assets/audios/173/47.mp3)

周主性节俭，常服布袍，寝布被，后宫不过十余人；每行兵，亲在行陈，步涉山谷，人所不堪；抚将士有恩，而明察果断，用法严峻。由是将士畏威而乐为之死。

---

![](assets/audios/173/48.mp3)

己亥晦，日有食之。

---

![](assets/audios/173/49.mp3)

周初行《刑书要制》：群盗赃一匹，及正、长隐五丁、若地顷以上，皆死。

---

![](assets/audios/173/50.mp3)

十二月，戊申，新作东宫成，太子徙居之。

---

![](assets/audios/173/51.mp3)

庚申，周主如并州，移并州军民四万户于关中。戊辰，废并州宫及六府。

---

![](assets/audios/173/52.mp3)

高宝宁自黄龙上表劝进于高绍义，绍义遂称皇帝，改元武平，以宝宁为丞相。突厥佗钵可汗举兵助之。

---

## 高宗宣皇帝中之下太建十年（戊戌，公元五七八年）

---

![](assets/audios/173/54.mp3)

春，正月，壬午，周主幸邺；辛卯，幸怀州；癸巳，幸洛州。置怀州宫。

---

![](assets/audios/173/55.mp3)

二月，甲辰，周谯孝王俭卒。

---

![](assets/audios/173/56.mp3)

丁巳，周主还长安。

---

![](assets/audios/173/57.mp3)

吴明彻围周彭城，环列舟舰于城下，攻之甚急。王轨引兵轻行，据淮口，结长围，以铁锁贯车轮数百，沈之清水，以遏陈船归路，军中恟惧。谯州刺史萧摩诃言于明彻曰：__「闻王轨始锁下流，其两端筑城，今尚未立，公若见遣击之，彼必不敢相拒。水路未断，贼势不坚；彼城若立，则吾属必为虏矣。明彻奋髯曰：__「搴旗陷陈，将军事也；长算远略，老夫事也。」__ 摩诃失色而退。一旬之间，水路遂断。

---

![](assets/audios/173/58.mp3)

周兵益至，诸将议破堰拔军，以舫载马而去。马主裴子烈曰：__「若破堰下船，船必倾倒，不如先遣马出。」__ 时明彻苦背疾甚笃，萧摩诃复请曰：__「今求战不得，进退无路。若潜军突围，未足为耻。愿公帅步卒、乘马舆徐行，摩诃领铁骑数千驱驰前后，必当使公安达京邑。」__ 明彻曰：__「弟之此策，乃良图也。然步军既多，吾为总督，必须身居其后，相帅兼行。弟马军宜须在前，不可迟缓。」__ 摩诃因帅马军夜发。甲子，明彻决堰，乘水势退军。冀以入淮。至清口，水势渐微，舟舰并碍车轮，不复得过。王轨引兵围而蹙之，众溃。明彻为周人所执，将士三万并器械辎重皆没于周。萧摩诃以精骑八十居前突围，众骑继之，比旦，达淮南，与将军任忠、周罗 独全军得还。

---

![](assets/audios/173/59.mp3)

初，帝谋取彭、汴，以问五兵尚书毛喜，对曰：__「淮左新平，边民未辑。周氏始吞齐国，难与争锋。且弃舟 戢之工，践车骑之地，去长就短，非吴人所便。臣愚以为不若安民保境，寝兵结好，斯久长之术也。」__ 及明彻败，帝谓喜曰：__「卿言验于今矣。」__ 即日，召蔡景历，复以为征南咨议参军。

---

![](assets/audios/173/60.mp3)

周主封吴明彻为怀德公，位大将军。明彻忧愤而卒。

---

![](assets/audios/173/61.mp3)

乙丑，周以越王盛为大冢宰。

---

![](assets/audios/173/62.mp3)

三月，戊辰，周于蒲州置宫，废同州及长春二宫。

---

![](assets/audios/173/63.mp3)

甲戌，周主初服常冠，以皁纱全幅向后襆发，仍裁为四脚。

---

![](assets/audios/173/64.mp3)

丙子，命中军大将军、开府仪同三司淳于量为大都督，总水陆诸军事，镇西将军孙瑒督荆、郢诸军，平北将军樊毅都督清口上至荆山缘淮诸军，宁远将军任忠都督寿阳、新蔡、霍州诸军，以备周。

---

![](assets/audios/173/65.mp3)

乙酉，大赦。

---

![](assets/audios/173/66.mp3)

壬辰，周改元宣政。

---

![](assets/audios/173/67.mp3)

夏，四月，庚申，突厥寇周幽州，杀掠吏民。

---

![](assets/audios/173/68.mp3)

戊午，樊毅遣军渡淮北，对清口筑城。壬戌，清口城不守。

---

![](assets/audios/173/69.mp3)

五月，己丑，周高祖帅诸军伐突厥，遣柱国原公姬愿、东平公神举等将兵五道俱入。

---

![](assets/audios/173/70.mp3)

癸巳，帝不豫，留止云阳宫；丙申，诏停诸军。驿召宗师宇文孝伯赴行在所，帝执其手曰：__「吾自量必无济理，以后事付君。」__ 是夜，授孝伯司卫上大夫，总宿卫兵。又令驰驿入京镇守，以备非常。六月，丁酉朔，帝疾甚，还长安；是夕殂，年三十六。

---

![](assets/audios/173/71.mp3)

戊戌，太子即位。尊皇后阿史那氏为皇太后。宣帝始立，即逞奢欲。大行在殡，曾无戚容，扪其杖痕，大骂曰：__「死晚矣！」__ 阅视高祖宫人，逼为淫欲。超拜吏部下大夫郑译为开府仪同大将军、内史中大夫，委以朝政。

---

![](assets/audios/173/72.mp3)

己未，葬武皇帝于孝陵，庙号高祖。既葬，诏内外公除，帝及六宫皆议即吉。京兆郡丞乐运上疏，以为__「葬期既促，事讫即除，太为汲汲。」__ 帝不从。

---

![](assets/audios/173/73.mp3)

帝以齐炀王宪属尊望重，忌之。谓宇文孝伯曰：__「公能为朕图齐王，当以其官相授。」__ 孝伯叩头曰：__「先帝遗诏，不许滥诛骨肉。齐王，陛下为叔父，功高德茂，社稷重臣。陛下若无故害之，臣又顺旨曲从，则臣为不忠之臣，陛下为不孝之子矣。」__ 帝不怿，由是疏之。乃与开府仪同大将军于智、郑译等密谋之，使智就宅候宪，因告宪有异谋。

---

![](assets/audios/173/74.mp3)

甲子，帝遣宇文孝伯语宪，欲以宪为太师，宪辞让。又使孝伯召宪，曰：__「晚与诸王俱入。」__ 既至殿门，宪独被引进。帝先伏壮士于别室，至，即执之。宪自辨理，帝使于智证宪，宪目光如炬，与智相质。或谓宪曰：__「以王今日事势，何用多言！」__ 宪曰：__「死生有命，宁复图存！但老母在堂，恐留兹恨耳！」__ 因掷笏于地。遂缢之。

---

![](assets/audios/173/75.mp3)

帝召宪僚属，使证成宪罪。参军勃海李纲，誓之以死，终无桡辞。有司以露车载宪尸而出，故吏皆散，唯李纲抚棺号恸，躬自瘗之，哭拜而去。

---

![](assets/audios/173/76.mp3)

又杀上大将军王兴、上开府仪同大将军独孤熊、开府仪同大将军豆卢绍，皆素与宪亲善者也。帝既诛宪而无名，乃云与兴等谋反，时人谓之__「伴死」__ 。

---

![](assets/audios/173/77.mp3)

以于智为柱国，封齐公，以赏之。

---

![](assets/audios/173/78.mp3)

闰月，乙亥，周主立妃杨氏为皇后。

---

![](assets/audios/173/79.mp3)

辛巳，周以赵王招为太师，陈王纯为太傅。

---

![](assets/audios/173/80.mp3)

齐范阳王绍义闻周高祖殂，以为得天助。幽州人卢昌期，起兵据范阳，迎绍义，绍义引突厥兵赴之。周遣柱国东平公神举将兵讨昌期。绍义闻幽州总管出兵在外，欲乘虚袭蓟，神举遣大将军宇文恩将四千人救之，半为绍义所杀。会神举克范阳，擒昌期。绍义闻之，素衣举哀，还入突厥。高宝宁帅夷、夏数万骑救范阳，至潞水，闻昌期死，还，据和龙。

---

![](assets/audios/173/81.mp3)

秋，七月，周主享太庙；丙午，祀圜丘。

---

![](assets/audios/173/82.mp3)

庚戌，周以小宗伯斛斯征为大宗伯。壬戌，以亳州总管杨坚为上柱国、大司马。

---

![](assets/audios/173/83.mp3)

癸亥，周主尊所生母李氏为帝太后。

---

![](assets/audios/173/84.mp3)

八月，丙寅，周主祀西郊；壬申，如同州。以大司徒杞公亮为安州总管，上柱国长孙览为大司徒，杨公王谊为大司空。丙戌，以永昌公椿为大司寇。

---

![](assets/audios/173/85.mp3)

九月，乙巳，立方明坛于娄湖。戊申，以扬州刺史始兴王叔陵为王官伯，临盟百官。

---

![](assets/audios/173/86.mp3)

庚戌，周主封其弟元为荆王。

---

![](assets/audios/173/87.mp3)

周主诏：__「诸应拜者，皆以三拜成礼。」__ 

---

![](assets/audios/173/88.mp3)

甲寅，上幸娄湖誓众。乙卯，分遣大使以盟誓班下四方，上下相警戒。

---

![](assets/audios/173/89.mp3)

冬，十月，癸酉，周主还长安。以大司空王谊为襄州总管。戊子，以尚书左仆射陆缮为尚书仆射。

---

![](assets/audios/173/90.mp3)

十一月，突厥寇周边，围酒泉，杀掠吏民。

---

![](assets/audios/173/91.mp3)

十二月，甲子，周以毕王贤为大司空。

---

![](assets/audios/173/92.mp3)

己丑，周以河阳总管滕王逌为行军元帅，帅众入寇。

---

## 高宗宣皇帝中之下太建十一年（己亥，公元五七九年）

---

![](assets/audios/173/94.mp3)

春，正月，癸巳，周主受朝于露门，始与群臣服汉、魏衣冠；大赦，改元大成。置四辅官：以大冢宰越王盛为大前疑，相州总管蜀公尉迟迥为大右弼，申公李穆为大左辅，大司马随公杨坚为大后承。

---

![](assets/audios/173/95.mp3)

周主之初立也，以高祖《刑书要制》为太重而除之，又数行赦宥。京兆郡丞乐运上疏，以为：__「《虞书》所称‘眚灾肆赦’，谓过误为害，当缓赦之。《吕刑》云：‘五刑之疑有赦。’谓刑疑从罚，罚疑从免也。谨寻经典，未有罪无轻重，溥天大赦之文。大尊岂可数施非常之惠，以肆奸宄之恶乎！」__ 帝不纳。既而民轻犯法，又自以奢淫多过失，恶人规谏，欲为威虐，慑服群下。乃更为《刑经圣制》，用法益深，大醮于正武殿，告天而行之。密令左右伺察群臣，小有过失，辄行诛谴。

---

![](assets/audios/173/96.mp3)

又，居丧才逾年，即恣声乐，鱼龙百戏，常陈殿前，累日继夜，不知休息；多聚美女以实后宫，增置位号，不可详录。游宴沉湎，或旬日不出，群臣请事者，皆因宦者奏之。于是乐运舆榇诣朝堂，陈帝八失：其一，以为__「大尊比来事多独断，不参诸宰辅，与众共之」__ 。其二，__「搜美女以实后宫，仪同以上女不许辄嫁，贵贱同怨」__ 。其三，__「大尊一入后宫，数日不出，所须闻奏，多附宦者」__ 。其四，__「下诏宽刑，未及半年，更严前制」__ 。其五，__「高祖斫雕为朴，崩未逾年，而遽穷奢丽」__ 。其六，__「徭赋下民，以奉俳优角抵」__ 。其七，__「上书字误者，即治其罪，杜献书之路」__ 。其八，__「玄象垂诫，不能咨诹善道，修布德政」__ 。__「若不革兹八事，臣见周庙不血食矣。」__ 帝大怒，将杀之。朝臣恐惧，莫有救者。

---

![](assets/audios/173/97.mp3)

史中大夫洛阳元岩汉曰：__「臧洪同死，人犹愿之，况比干乎！若乐运不免，吾将与之俱毙。」__ 乃诣阁请见，曰：__「乐运不顾其死，欲以求名。陛下不如劳而遣之，以广圣度。」__ 帝颇感悟。明日，召运，谓曰：__「朕昨夜思卿所奏，实为忠臣。」__ 赐御食而罢之。

---

![](assets/audios/173/98.mp3)

癸卯，周立皇子阐为鲁王。

---

![](assets/audios/173/99.mp3)

甲辰，周主东巡；丙午，以许公宇文善为大宗伯。戊午，周主至洛阳；立鲁王阐为皇太子。

---

![](assets/audios/173/100.mp3)

二月，癸亥，上耕藉田。周下诏，以洛阳为东京；发山东诸州兵治洛阳宫，常役四万人。徒相州六府于洛阳。

---

![](assets/audios/173/101.mp3)

周徐州总管王轨，闻郑译用事，自知及祸，谓所亲曰：__「吾昔在先朝，实申社稷至计。今日之事，断可知矣。此州控带淮南，邻接强寇，欲为身计，易如反掌。但忠义之节，不可亏违，况荷先帝厚恩，岂可以获罪于嗣主，遽忘之邪！正可于此待死，冀千载之后，知吾此心耳！」__ 

---

![](assets/audios/173/102.mp3)

周主从容问译曰：__「我脚杖痕，谁所为也？」__ 对曰：__「事由乌丸轨、宇文孝伯。」__ 因言轨捋须事。帝使内史杜庆信就州杀轨，元岩不肯署诏。御正中大夫颜之仪切谏，帝不听，岩进继之，脱巾顿颡，三拜三进。帝曰：__「汝欲党乌丸轨邪？」__ 岩曰：__「臣非党轨，正恐滥诛失天下之望。」__ 帝怒，使阉竖搏其面。轨遂死，岩亦废于家。远近知与不知，皆为轨流涕。之仪，之推之弟也。

---

![](assets/audios/173/103.mp3)

周主之为太子也，上柱国尉迟运为宫正，数进谏，不用；又与王轨、宇文孝伯、宇文神举皆为高祖所亲待，太子疑其同毁己。及轨死，运惧，私谓孝伯曰：__「吾徒必不免祸，为之奈何？」__ 孝伯曰：__「今堂上有老母，地下有武帝。为臣为子，知欲何之！且委质事人，本徇名义；谏而不入，死焉可逃！足下若为身计，宜且远之。」__ 于是运求出为秦州总管。

---

![](assets/audios/173/104.mp3)

他日，帝托以齐王宪事让孝伯曰：__「公知齐王谋反，何以不言？」__ 对曰：__「臣知齐王忠于社稷，为群小所谮，言必不用，所以不言。且先帝付嘱微臣，唯令辅导陛下。今谏而不从，实负顾托。以此为罪，是所甘心。」__ 帝大惭，俯首不语，命将出，赐死于家。

---

![](assets/audios/173/105.mp3)

时宇文神举为并州刺史，帝遣使就州鸩杀之。尉迟运至秦州，亦以忧死。

---

![](assets/audios/173/106.mp3)

周罢南伐诸军。

---

![](assets/audios/173/107.mp3)

突厥佗钵可汗请和于周，周主以赵王招女为千金公主，妻之，且命执送高绍义；佗钵不从。

---

![](assets/audios/173/108.mp3)

辛巳，周宣帝传位于太子阐，大赦，改元大象，自称天元皇帝，所居称__「天台」__ ，冕二十四旒，车服旗鼓皆倍于前王之数。皇帝称正阳宫，置纳言、御正、诸卫等官，皆准天台。尊皇太后为天元皇太后。

---

![](assets/audios/173/109.mp3)

天元既传位，骄侈弥甚，务自尊大，无所顾惮，国之仪典，率情变更。每对臣下自称为天、用樽、彝、珪、瓒以饮食。令群臣朝天台者，致斋三日，清身一日。既自比上帝，不欲群臣同己，常自带绶，及冠通天冠，加金附蝉，顾见侍臣弁上有金蝉及王公有绶者，并令去之。不听人有__「天」__ 、__「高」__ 、__「上」__ 、__「大」__ 之称，官名有犯，皆改之。改姓高者为__「姜」__ ，九族称高祖者为__「长祖」__ 。又令天下车皆以浑木为轮。禁天下妇人不得施粉黛，自非宫人，皆黄眉墨汝。

---

![](assets/audios/173/110.mp3)

每召侍臣论议，唯欲兴造变革，未尝言及政事。游戏无常，出入不节，羽仪仗卫，晨出夜还，陪侍之官，皆不堪命。自公卿以下，常被楚挞。每捶人，皆以百二十为度，谓之__「天杖」__ ，其后又加至二百四十。宫人内职亦如之，后、妃、嫔、御，虽被宠幸，亦多杖背。于是内外恐怖，人不自安，皆求苟免，莫有固志，重足累息，以逮于终。

---

![](assets/audios/173/111.mp3)

戊子，周以越王盛为太保，尉迟迥为大前疑，代王达为大右弼。

---

![](assets/audios/173/112.mp3)

辛卯，徙邺城《石经》于洛阳。诏：__「河阳、幽、相、豫、亳、青、徐七总管，并受东京六府处分。」__ 

---

![](assets/audios/173/113.mp3)

三月，庚申，天元还长安，大陈军伍，亲擐甲胄，入自青门，静帝备法驾以从。

---

![](assets/audios/173/114.mp3)

夏，四月，壬戌朔，立妃朱氏为天元帝后。后，吴人，本出寒微，生静帝，长于天元十余岁，疏贱无宠，以静帝故，特尊之。

---

![](assets/audios/173/115.mp3)

乙巳，周主祠太庙。壬午，大醮于正武殿。

---

![](assets/audios/173/116.mp3)

五月，辛亥，以襄国郡为赵国，济南郡为陈国，武当、安富二郡为越国，上党郡为代国，新野郡为滕国，邑各万户；令赵王招、陈王纯、越王盛、代王达、滕王逌并之国。

---

![](assets/audios/173/117.mp3)

随公杨坚私谓大将军汝南公庆曰：__「天元实无积德；视其相貌，寿亦不长。又，诸籓微弱，各令就国，曾无深根固本之计。羽翮既剪，何能及远哉！」__ 庆，神举之弟也。

---

![](assets/audios/173/118.mp3)

突厥寇周并州。六月，周发山东诸民修长城。

---

![](assets/audios/173/119.mp3)

秋，七月，庚寅，周以杨坚为大前疑，柱国司马消难为大后承。

---

![](assets/audios/173/120.mp3)

辛卯，初用大货六铢钱。

---

![](assets/audios/173/121.mp3)

丙申，周纳司马消难女为正阳宫皇后。

---

![](assets/audios/173/122.mp3)

己酉，周尊天元帝太后李氏为天皇太后，壬子，改天元皇后朱氏为天皇后，立妃元氏为天右皇后，陈氏为天左皇后，凡四后云。元氏，开府仪同大将军晟之女；陈氏，大将军山提之女也。

---

![](assets/audios/173/123.mp3)

八月，庚申，天元如同州。

---

![](assets/audios/173/124.mp3)

丁卯，上阅武于大壮观。命都督任忠帅步骑十万陈于玄武湖，都督陈景帅楼舰五百出瓜步江，振旅而还。

---

![](assets/audios/173/125.mp3)

壬申，周天元还长安。甲戌，以陈山提、元晟并为上柱国。

---

![](assets/audios/173/126.mp3)

戊寅，上还宫。豫章内史南康王方泰，在郡秩满，纵火延烧邑居，因行暴掠，驱录富人，征求财贿。上阅武，方泰当从，启称母疾不行，而微服往民间淫人妻，为州所录。又帅人仗抗拒，伤禁司，为有司所奏。上大怒，下方泰狱，免官，削爵土，寻而复旧。

---

![](assets/audios/173/127.mp3)

壬午，周以上柱国毕王贤为太师，郇公韩业为大左辅。九月，乙卯，以酆王贞为大冢宰。以郧公韦孝宽为行军元帅，帅行军总管杞公亮、郕公梁士彦寇淮南。仍遣御正杜杲、礼部薛舒来聘。

---

![](assets/audios/173/128.mp3)

冬，十月，壬戌，周天元幸道会苑，大醮，以高祖配醮。初复佛像及天尊像，天元与二像俱南面坐，大陈杂戏，令长安士民纵观。

---

![](assets/audios/173/129.mp3)

甲戌，以尚书仆射陆缮为尚书左仆射。

---

![](assets/audios/173/130.mp3)

十一月，辛卯，大赦。

---

![](assets/audios/173/131.mp3)

周韦孝宽分遣杞公亮自安陆攻黄城，梁士彦攻广陵。甲午，士彦至肥口。

---

![](assets/audios/173/132.mp3)

乙未，周天元如温汤。

---

![](assets/audios/173/133.mp3)

戊戌，周军进围寿阳。

---

![](assets/audios/173/134.mp3)

周天元如同州。

---

![](assets/audios/173/135.mp3)

诏开府仪同三司、南兖州刺史淳于量为上流水军都督，中领军樊毅都督北讨诸军事，左卫将军任忠都督北讨前军事，前丰州刺史皋文奏帅步骑三千趣阳平郡。

---

![](assets/audios/173/136.mp3)

壬寅，周天元还长安。

---

![](assets/audios/173/137.mp3)

癸卯，任忠帅步骑七千趣秦郡；丙午，仁威将军鲁广达帅众入淮；是日，樊毅将水军二万自东关入焦湖，武毅将军萧摩诃帅步骑趣历阳。戊申，韦孝宽拔寿阳，杞公亮拔黄城，梁士彦拔广陵；辛亥，又取霍州。癸丑，以扬州刺史始兴王叔陵为大都督，总水步众军。

---

![](assets/audios/173/138.mp3)

丁巳，周铸永通万国钱，一当千，与五行大布并行。

---

![](assets/audios/173/139.mp3)

十二月，戊午，周天元以灾异屡见，舍仗卫，如天兴宫。百官上表，劝复寝膳。甲子，还宫，御正武殿，集百官及宫人、外命妇，大列伎乐，初作乞寒胡戏。

---

![](assets/audios/173/140.mp3)

乙丑，南、北兖、晋三州及盱眙、山阳、阳平、马头、秦、历阳、沛、北谯、南梁等九郡民并自拔还江南。周又取谯、北徐州。自是江北之地尽没于周。

---

![](assets/audios/173/141.mp3)

周天元如洛阳，亲御驿马，日行三百里，四皇后及文武侍卫数百人并乘驲以从。仍令四后方驾齐驱，或有先后，辄加谴责，人马顿仆，相及于道。

---

![](assets/audios/173/142.mp3)

癸酉，遣平北将军沈恪、电威将军裴子烈镇南徐州，开远将军徐道奴镇栅口，前信州刺史杨宝安镇白下。戊寅，以中领军樊毅都督荆、郢、巴、武四州水陆诸军事。己卯，周天元还长安。

---

![](assets/audios/173/143.mp3)

贞毅将军汝南周法尚，与长沙王叔坚不相能。叔坚谮之于上，云其欲反。上执其兄定州刺史法僧，发兵将击法尚。法尚奔周，周天元以为开府仪同大将军、顺州刺史，上遣将军樊猛济江击之。法尚遣部曲督韩朗诈降于猛，曰：__「法尚部兵不愿降北，人皆窃议，欲叛还。若得军来，自当倒戈。」__ 猛以为然，引兵急趋之。法尚阳为畏惧，自保江曲，战而伪走，伏兵邀之。猛仅以身免，没者几八千人。